کام از جهان دون به هوس می توان گرفت	این شهد ریزه را به مگس می توان گرفت
در عشق، فیض چاک گریبان غنچه را	از رخنه های دام و قفس می توان گرفت
غیرت اگر قرار به عاجز کشی دهد	دامان گل ز پنجه خس می توان گرفت
دست از فروغ باده اگر در حنا بود	تیغ برهنه را ز عسس می توان گرفت
امروز نیست غیر دل بی غبار ما	آیینه ای که پیش نفس می توان گرفت
دوران خط رسید و تو از حرص دلبری	نشناختی که دل ز چه کس می توان گرفت
چون صبح اگر عزیمت صادق مدد کند	آفاق را به یک دو نفس می توان گرفت
با هرزه گو درآی ز راه ملایمت	صائب به پنبه حلق جرس می توان گرفت
