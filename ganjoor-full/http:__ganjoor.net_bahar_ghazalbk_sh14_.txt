بسوختیم زبیداد چرخ و خواهد سوخت	کسی که علم فراموش کرد و جهل آموخت
بگو به سایهٔ دیوار دیگران خسبد	کسی که خانهٔ خود را به دیگران بفروخت
وطن زکید اجانب درون آتش و ما	به سر زنیم و بنالیم از اینکه آمل سوخت
شکافتیم و دربدیم و سوختیم ز جهل	به زیب پیکر ما گر جهان قبایی دوخت
بود زخون فقیرآنکه شربتی نوشید	بود ز مال یتیم آنکه ثروتی اندوخت
درین میانه بهارا نصیب رنجبر است	به هر کجا که ز بیداد آتشی افروخت
