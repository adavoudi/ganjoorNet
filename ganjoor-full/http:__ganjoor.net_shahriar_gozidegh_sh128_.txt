هر دم چو توپ می زندم پشت پای وای	کس پیش پای طفل نیفتد که وای وای
دیر آشناتر از توندیم ولی چه سود	بیگانه گشتی ای مه دیرآشنای وای
در دامنت گریستن سازم آرزوست	تا سرکنم نوای دل بی نوای وای
سوز دلم حکایت ساز تو می کند	لب بر لبم بنه که برآرم چو نای وای
آخر سزای خدمت دیرین من حبیب	این شد که بشنوم سخن ناسزای وای
جز نیک و بد به جای نماند چه می کنی	نه عشق من نه حسن تو ماند به جای وای
ای کاش وای وای منش مهربان کند	گر مهربان نشد چکنم ای خدای وای
من شهریار کشورعشقم گدای تو	ای پادشاه حسن مرنجان گدای وای
