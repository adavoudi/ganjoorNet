مردم و بر دل من باز غم یار هنوز	جان سبک رفت و من از عشق گران بار هنوز
حال من زار و به بالین رقیب آمد یار	من به این زاری و او بر سر آزار هنوز
عشوه‌ات سوخته جان من و جانسوز همان	غمزه‌ات ساخته کار من و در کار هنوز
دل که دارد سر ز لف تو چو غافل مرغیست	که بدام آمده و نیست خبر دار هنوز
سرنهادند حریفان همه در راه صلاح	سر من خاک ره خانه خمار هنوز
چشم امید شد از فرقت دلدار سفید	محتشم منتظر دولت دیدار هنوز
