مشکلات ما چو حل ، وا کرده اند	صحن ما را پر ز حلوا کرده اند
آفتابی بی غباری رو نمود	کی شود پنهان چو پیدا کرده اند
در همه آئینه رو بنموده اند	این نظر با چشم بینا کرده اند
جام می ما را عطا فرموده اند	دیگران گرچه تمنا کرده اند
مو به مو زلف بتان بگشوده اند	اهل دل را نیک شیدا کرده اند
دل به میخانه کشد جان نیز هم	گوئیا میلی به مأوا کرده اند
نعمت الله را چه زان بخشیده اند	بعد از آن با ما کرمها کرده اند
