ز کوه غم دل و دست گشاده را غم نیست	که سنگ، بار نگردد به دل فلاخن را
دلیل جوهر ذاتی است با ضعیفان خلق	که تیغ تیز رباید ز خاک سوزن را
نکرده سیر دل و چشم خوشه چینان را	به خانه نقل مکن زینهار خرمن را
گناه ماست شب وصل اگر بود کوتاه	کند به موسم حج کعبه جمع دامن را
به کفر و دین شده ام از صفای دل یکرنگ	که رنگ ظرف بود آبهای روشن را
میان قهر خدا و عدو مشو حایل	به انتقام الهی گذار دشمن را
چنان ز چشم بد خاکیان هراسانم	که میل می کشم از آه، چشم روزن را
کشید هر که ز خصم انتقام خود صائب	ز انتقام خدا امن کرد دشمن را
مکن دلیر نگاه آن بیاض گردن را	به تیره شب مکن اندوده صبح روشن را
