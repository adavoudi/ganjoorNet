گویند مرکز وطن ما بود خراب	از بس فساد و خدعه در آنجا گرفته جای
انکار ازین فساد نداریم و روشن است	تاربکی و خرابی این ملعنت ‌سرای
لیکن خدا گواست که در مهد عافیت	پاک و نجیب و راد بپروردمان خدای
در پرتو فضیلت و آزادگی شرق	نیکو نهاد بودیم از شاه تا گدای
بنیادها فکندیم از هند تا به روم	دستورها نهادیم از مصر تا ختای
اغیار حیله‌ساز و دغل‌باز ناگهان	در ما فرو شدند و دگر گشت روی و رای
آن روز باخت این وطن پابرهنه‌، سر	کاینجا نهاد اجنبی سر برهنه‌، پای
