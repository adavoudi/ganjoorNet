گفت رندی با یکی در نیمروز	از در اندرز رمزی از رموز
که اگر در دور ناهموار چرخ	عیش یا غم بایدت بیدرد و سوز
دل منه در هیچ کار اندر جهان	کاین تعلق هست رنجی فتنه‌توز
هرچه پیشت آید از دشوار و سهل	شو رضا بر هم مکش رخسار و پوز
چون درآیی با مغان خانه کن	چون درافتی با بتان خانه سوز
آنچه حاصل بینی از صافی و درد	بی‌تمجمج درکش و جان برفروز
وانکه حاضر یابی از زیبا و زشت	بی‌تعلل درجه و در وی سپوز
بر امید نسیه نقد ازکف مده	زانکه بر ریش طمع کارست گوز
