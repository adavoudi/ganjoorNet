برو ای نرگس رعنا، تو به این چشم مناز	ناز را چشم سیه باید و مژگان دراز
از گل و لاله چه حاصل؟ من و آن سرو که هست	همه شوخی و کرشمه، همه حسن و همه ناز
آتشین روی من آرایش بزم‌ست امشب	برو، ای شمع، تو در گوشهٔ خجلت بگداز
ای خوش آن دم، که تو از ناز، سوی من آیی!	خیزم و بر کف پای  تو نهم روی نیاز
ای که مهمان منی، ساغر و مطرب مطلب	هم به این سوز دل و نالهٔ جان‌سوز بساز
تو گل روی زمینی و مه اوج فلک	همه حیران جمالت ز نشیب و ز فراز
ای شه حسن، به احوال هلالی نظری	کخ منم بندهٔ مسکین، تو شه بنده‌نواز
