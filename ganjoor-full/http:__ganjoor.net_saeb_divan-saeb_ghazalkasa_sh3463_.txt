دل سودازدگان گوشه نشین می باشد	دانه سوخته در زیر زمین می باشد
ماه در دایره هاله نماید خود را	حسن مشتاق پریخانه زین می باشد
از خط پشت لبت شور به دلها افتاد	سبزه کان ملاحت نمکین می باشد
نیست بی موج بلاگوشه ابروی بتان	این کمندی است که پیوسته به چین می باشد
قسمت سرو درین سبز چمن بار دل است	روزی مردم آزاده همین می باشد
کمر خدمت دل باز نخواهی کردن	گر بدانی، که درین شاه نشین می باشد
نظر عاقبت اندیش به هرکس دادند	هر نگاهش نگه بازپسین می باشد
