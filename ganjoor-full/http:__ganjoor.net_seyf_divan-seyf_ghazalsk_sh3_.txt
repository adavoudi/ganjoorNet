بیاور آنچه دل ما بیکدگر کشدا	بسر کشد آنچه دلم بار او بسر کشدا
غلام ساقی خویشم که بامداد پگاه	مرا زمشرق خم آفتاب بر کشدا
چو تیغ باده برآهختم از نیام قدح	زمانه باید تا پیش من سپر کشدا
چه زر چه سیم و چه خاشاک پیش مرد آن روز	که از میانه سیماب آب زر کشدا
خوش است مستی واز روزگار بی خبری	که چرخ غاشیه مست بی خبر کشدا
اگر بساغر زرین هزار باده کشم	هنوز همت من باده دگر کشدا
در نشاط (من) آنگه گشاده تر باشد	که مست باشم وساقی مرا بدر کشدا
