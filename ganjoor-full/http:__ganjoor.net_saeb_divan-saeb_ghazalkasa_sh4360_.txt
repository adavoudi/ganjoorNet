مفت است اگر سنگدلیهای معلم	دلجویی اطفال به آدینه گذارد
صائب سخن از مهر همان به که نگوید	هر کس که به دلها اثر از کینه گذارد
بی روی تو دل روی به آیینه گذارد	چون تشنه که بر ریگ جوان سینه گذارد
هر دست نگارین که برآرد ز بغل سرو	پیش قد رعنای تو بر سینه گذارد
هر روز نهد بر دل من سنگ ملامت	دستی که گهر بر دل گنجینه گذارد
عاشق نشود دور ز معشوق که طوطی	زنگار شود روی به آیینه گذارد
این دست که عشق تو به تاراج برآورد	مشکل که به ما خرقه پشمینه گذارد
