بنمای روی خویش، که غیر از تو هر چه هست	دیدیم و بی‌غروب نبودند و بی‌افول
یا یک زمان به جانب ما نیز میل کن	یا خود جواب ما بده ار گشته‌ای ملول
ترسم رسول دین تو گیرد، بدین سبب	تقصیر میکنم ز فرستادن رسول
تا شد به عشق روی تو مشهور نام من	اندر زمانه فارغم از شهرت و خمول
گر عدل بینم از تو و گرنه نمی‌توان	از بندگی تجاوز و از چاکری عدول
در جانم آتشیست ز هجر تو ورنه چیست؟	این آه سرد و سوز دل و ناله و غول
در وصف قد و زلف تو هر چند سالهاست	کاهل حدیث عرض سخن میدهند و طول
از آسمان عشق تو قرآن فارسی	امروز می‌کند به دل اوحدی نزول
