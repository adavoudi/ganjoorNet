شیرین‌لبی که آفت جان‌ها نگاه اوست	هرجا دلیست بستهٔ زلف سیاه اوست
کردم سراغ دل ز مقیمان درگهش	گفتند رو بجوی مگر فرش راه اوست
گویند یار خون دل خلق می‌خورد	وان لعل سرخ و دست نگاربن کواه اوست
او پادشاه کشور حسنست و ما اسیر	وآن زلف پر خم و صف مژگان سپاه اوست
گفتم به قتل من چه بود عذر آن نگار؟	گفتند خوی سرکش او عذرخواه اوست
گفتم بغیر عشق چه باشدگناه من	گفتند زندگانی عاشق گناه اوست
جانا بهار صید زبان‌بسته‌ایست لیک	چیزی که مایهٔ نگرانی است آه اوست
