مرتضی را گفت مردی نامور	تو چه میدانی بعالم بیشتر
گفت طاعت بیشتر بر آسمانست	زانکه آنجا منزل روحانیانست
لیک بر روی زمین از خشک و تر	هیچم از غفلت نیاید بیشتر
ور ز زیر خاک میپرسیم نیز	نیست بیش از حسرت آنجا هیچ چیز
آنکه را از خاک و خون بندی بود	در نگر تاحسرتش چندی بود
کار عالم زادنست و مردنست	گه پدید آوردن و گه بردنست
لاجرم این کار بی پایان فتاد	تا ابد این درد بیدرمان فتاد
این چنین کاری که بیش از حدماست	از زحیر ما نخواهد گشت راست
