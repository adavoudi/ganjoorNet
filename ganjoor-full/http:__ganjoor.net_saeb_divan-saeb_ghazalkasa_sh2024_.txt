دردست، صبح شیب، می خوشگوار چیست؟	در پیری این سیاه درون این نگار چیست؟
زیر پل شکسته نه جای اقامت است	خم شد قدت ز بار گنه، انتظار چیست؟
آخر به غیر موی سفید و دل سیاه	حاصل ترا ز گردش لیل و نهار چیست؟
در پرده حباب هوا نیست پایدار	دلبستگی به این نفس متسعار چیست؟
با عمر خضر، فال تبسم ز غفلت است	با این حیات خنده زدن چون شرار چیست؟
قد خمیده حلقه دروازه فناست	ایمن شدن ز حادثه روزگار چیست؟
تابوت وار بر لب گورست پای تو	افتادن از شراب چو سنگ مزار چیست؟
کم تلخیی ز عمر کشیدی درین دو روز؟	صائب تلاش زندگی پایدار چیست؟
