معنی توفیق غیر از همت مردانه چیست؟	انتظار خضر بردن ای دل فرزانه چیست؟
قدر عزلت را چه می دانند صحبت دوستان؟	گنج می داند حضور گوشه ویرانه چیست
خصم را از خامه رنگین سخن کردم ادب	غیر چون گل علاج مردم دیوانه چیست؟
بر در دارالامان نیستی استاده ای	شمع من، از بیم جان این گریه طفلانه چیست؟
عارفان خال سویدا را ز دل حک می کنند	اینقدر ای ساده دل نقش و نگار خانه چیست؟
تلخ کردی زندگی بر آشنایان سخن	اینقدر صائب تلاش معنی بیگانه چیست؟
