ای طاعت تو بر همهٔ کائنات فرض	ذکرت بر اهل صومعه و سومنات فرض
گر سجدهٔ بشر ملک از یک جهت نمود	آمد سجود تو ز جمیع جهات فرض
ای در درون صد شکر ستان برون فرست	چیزی که هست در همهٔ گیتی زکات فرض
ای دل ز جامروز جفایش که در وفاست	ورزیدن تحمل و حلم و ثبات فرض
در وی مبین دلیر که ارباب عقل را	ضیط دل است لازم و حفظ حیات فرض
ای شیخ شکر کن تو کزین قد فارغی	شکر فراغتست بر اهل نجات فرض
بر محتشم که هست به یاد تو روز و شب	بی‌خورد و خواب نیست چو صوم و صلات فرض
