چون من ز ولای تو رسیدم به ولایت	تا جان بودم روی نتابم ز ولایت
ای یار بلای تو مرا راحت جان است	جان را چه کنم گر نبود ذوق بلایت
عمریست که ما منتظر دولت وصلیم	با من نظری کن ز سر لطف و عنایت
سریست مرا با تو که با کس نتوان گفت	رازیست که پیدا نتوان کرد بدایت
ای عقل برو از بر من ، هرزه چه گوئی	ترک می و ساقی نکنم من به حکایت
عشقست مرا مَحرم و عشقی به کمال است	درد است مرا همدم و دردیست به غایت
در کوی خرابات  مغان مست و خرابم	هم صحبت من سید رندان ولایت
