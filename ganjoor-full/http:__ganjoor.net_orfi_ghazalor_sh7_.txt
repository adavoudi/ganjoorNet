خیز و به جلوه آب ده، سرو چمن تراز را	آب و هوا ز باده کن، باغچه ی نیاز را
صورت حال چون شود، بر تو عیان که همچو سرو	ناز تو جنبش از قلم ، چهره گشای راز را
آه که طبل جنگ و آن گه به گاه  آشتی	چاشنی ستم دهد، لطف الم گداز را
تا حرم فرشتگان از دل و دین تهی شود	رخصت جلوه ای بده، حجله نشین ناز را
ای که گشود چشم جان ، در طلب حقیقتی	طرف نقاب بر فکن ، پردگی حجاز را
شربت ناز را کند، تلخ به کام دلبران	عرفی اگر بیان کند، چاشنی نیاز را
