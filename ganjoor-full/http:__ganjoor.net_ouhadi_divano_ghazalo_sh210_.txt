رخش، روابود، ار اسب دلبری تازد	که گوی سیم به چوگان مشک می‌بازد
ز ذره بیشترندش کنون هواداران	سزا بود که دل از مهر ما بپردازد
چه پردها بدرانید عشق او برما!	نگه کنیم دگر تا: چه پرده میسازد؟
به دست کوته ما این گرو نشاید برد	ز زلف او که درازست وتیر دریازد
میان ما سخنی چند اندرونی رفت	زبان چو شمع ببر، تا برون نیندازد
بسی که از دهن او شکر شود در تنگ	ز شرم او نه عجب گر نبات بگدازد
چه کم شود ز درخت بلند قامت دوست؟	به کار اوحدی ار سایه‌ای بر اندازد
