کشتئی آورد در دریا شکست	تختهٔ زان جمله بر بالا نشست
گربه و موشی بر آن تخته بماند	کارشان با یکدگر پخته بماند
نه ز گربه بیم بود آن موش را	نه بموش آهنگ آن مغشوش را
هر دو تن از هول دریا ای عجب	در تحیر باز مانده خشک لب
زهرهٔ جنبش نه و یارای سیر	هر دو بیخود گشته نه عین و نه غیر
در قیامت نیز این غوغا بود	یعنی آنجا نه تو و نه ما بود
هیبت این راه کار مشکلست	صد جهان زین سهم پرخون دلست
هرکه او نزدیک تر حیران ترست	کار دوران پارهٔ آسان ترست
