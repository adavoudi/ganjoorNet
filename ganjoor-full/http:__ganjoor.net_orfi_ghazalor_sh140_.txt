آن فتنه ای که مرا از تو التماس نیست	تا هست او به ملک دلم روشناس نیست
گر خلق پاسبان متاع سلامت اند	محنت متاع ماست که محتاج پاس نیست
با گفته در مساز که گفتار پرده است	هر نکته ای که گفته شود بی لیاس نیست
شیر آیدم به راه و بر او بر غلط کنم	ور نه به راه عشق مگس بی هراس نیست
منزل شناس عشق گرامی بود ولی	منزل چو نیست قیمت منزل شناس نیست
عرفی به شکر نعمت غم کوتهی مکن	کز دوست دشمنان بتر از ناسپاس نیست
