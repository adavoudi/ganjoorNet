به عهد شاه محمدرضا که بر سر او	گرفته طالع بیدار چتر فتح و ظفر
در آن زمان که ز تدبیر و اهتمام قوام	تهی ز لشکر بیگانه گشت این کشور
به سعی و همت زردشتیان ایرانی	بنای این هنرستان نو رسید بسر
بنام کیسخرو پور شاهرخ آن را	لقب نهادند آزادگان نیک‌سیر
هماره شاد بماناد روح کیخسرو	که جز به‌راه وطن‌دوستی نکرد گذر
بود امید که دوشیزگان روشندل	ز علم و عفت ازین بوستان برند ثمر
زیمن پرورش نیک و حسن آموزش	بپرورند به هر سال عده‌ای مادر
چو شد تمام بنا، خواستند تاربخش	به رسم سنت دیرینه زین سخن گستر
رقم زد از پی تاریخ سال کلک بهار	که‌: «‌باد این هنرستان مطاف علم و هنر»
