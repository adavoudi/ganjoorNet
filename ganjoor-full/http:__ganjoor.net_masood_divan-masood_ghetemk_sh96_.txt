چه خدمت کرد شاها بنده تو	که با توست این چنین اعزاز و اکرام
ولیکن خسروا تو آفتابی	که هست این گیتی از تو گشته پدرام
تو دریایی و از دریا همه کس	لالی و درر یابد به اقسام
تویی بارنده ابر و ابر دایم	ببارد یکسره بر خاص و بر عام
چه دانم گفت شاها من ز شکرت	کنم شکرت به طاقت تا سرانجام
خداوند جهان پاداش بدهد	تو را ای شه بدین انعام و اکرام
ببند شکر پای بنده بستی	به منت بنده را کردی تو احکام
همیشه یار بادت چرخ گردون	نگهدار تو باد ای شاه قسام
