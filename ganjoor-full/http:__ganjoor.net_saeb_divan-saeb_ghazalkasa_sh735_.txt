طاعت کند سرشک ندامت گناه را	ریزش سفید می کند ابر سیاه را
نقصی به سرکشان ز تواضع نمی رسد	حسن از شکستگی شود افزون کلاه را
ز افتادگی به مسند عزت رسیده است	یوسف کند چگونه فراموش، چاه را؟
از عشق پاک، دایره حسن شد تمام	آغوش هاله ساخت کمربسته چاه را
تا گشت روشنم که به جایی نمی رسد	کردم گره چو لاله به دل دود آه را
مشکل که خط سبز به انصاف آورد	آن چشم نیم مست فراموش نگاه را
خواهد به صد نیاز ز درگاه بی نیاز	صائب دوام دولت عباس شاه را
