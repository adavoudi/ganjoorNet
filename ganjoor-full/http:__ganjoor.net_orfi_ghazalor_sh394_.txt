تا برده ام به مدرسهٔ عشق رخت خویش	دارم وظیفه از جگر لخت لخت خویش
مخمور خامشی ام، فراموش کرده ایم	هم عهدهای ساقی و هم روی سخت خویش
شاهی که ظلم را به میانجی عنان دهد	تیغ عدوی ملک رساند به تخت خویش
مهلت مجو که بیشتر از عهد غنچه گی	گل باز بسته بود ز شاخ درخت خویش
گر دولت این بود که به درویش داده اند	باید گریستن، جم و کی را، به تخت خویش
عرفی هنوز مدحت دون همتان مکن	توفان چو تند شد تو مینداز رخت خویش
