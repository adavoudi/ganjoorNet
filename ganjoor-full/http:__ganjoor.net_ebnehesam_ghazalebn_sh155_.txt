دل را حضور نیست دمی بی حضور او	خرم دلی که شاد بود با سرور او
پویندگان وادی ایمن توقُّفی	باشد که لمعه ای بدرخشید ز نور او
سالک به اهتمام ارادت وصال یافت	موسی و ذرّه ای ز تجلّی و طور او
درس زبور عشق به عشّاق می دهند	داوود را ترنّم زیر زبور او
آن را که در بهشت لقا وعده کرده اند	او را چه التفات به حور و قصور او
اسرار دنیوی چه متاعیست پر غرور	هان تا مگر نفریبد غرور او
ابن حسام تا نشوی ملتغت به غیر	پرهیز کن ز آتش قهر غیور او
