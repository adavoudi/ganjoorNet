ترا لبی است ز چشم ستاره خندانتر	مرادلی ز دهان تو تنگ میدانتر
دلی است در بر من زین جهان پر وحشت	ز چشم شوخ تو از مردمان گریزانتر
حذر ز خیرگی من مکن که دیده من	ز چشم آینه صدپرده است حیرانتر
اگرچه در کمر یار حلقه کردم دست	همان ز زلف بود خاطرم پریشانتر
برآن عذار جهانسوز، قطره عرق است	ستاره ای که بود ز آفتاب بخشانتر
اگر چه سینه آیینه از غرض پاک است	ز دیده تر من نیست پاکدامنتر
شد از سفیدی مو بیش بیقراری دل	که می شود به دم صبح شمع لرزانتر
صلاح خالص ازان کن طلب که طاعت را	کند ز دیده خلق از گناه پنهانتر
ز سوز عشق رگ جان به تن مرا صائب	ز مو برآتش سوزنده است پیچانتر
