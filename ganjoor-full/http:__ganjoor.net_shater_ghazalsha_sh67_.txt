زلفت از سنبل تر سر زده بر طرف چمن	کاکلت بسته صف از ملک حبش لشکر چین
در ختا و ختن ای خسرو خوبان جهان	چون تو شوخی نبود در همهٔ چین و ماچین
لب من با لب تو نرد  ببوسی میباخت	لب لشکر شکنت گفت که بردی بر چین
خواستم جوهر هندو ز لبت بر چینم	لب تو گفت بچین، غمزهٔ تو گفت مچین
من از این چین و مچین، واله و شیدا چکنم	سر زلف بت شکر شکنت برده ز چین
از گل روش صبوحی چه تمنّا داری	غنچه این لحظه تو از باغ وصالش برچین
