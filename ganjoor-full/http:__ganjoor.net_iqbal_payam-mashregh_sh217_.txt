حلقه بستند سر تربت من نوحه کران	دلبران زهره وشان گل برنان سیم بران
در چمن قافلهٔ لاله و گل رخت گشود	از کجا آمده اند این همه خونین جگران
ایکه در مدرسه جوئی ادب و دانش و ذوق	نخرد باده کس از کارگه شیشه گران
خرد افزود مرا درس حکیمان فرنگ	سینه افروخت مرا صحبت صاحبنظران
بر کش آن نغمه که سرمایه آب و گل تست	ای ز خود رفته تهی شو ز نوای دگران
کس ندانست که من نیز بهائی دارم	آن متاعم که شود دست زد بی بصران
