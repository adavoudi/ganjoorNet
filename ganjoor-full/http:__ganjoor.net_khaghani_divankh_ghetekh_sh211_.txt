هر کو در نقص دید در خود	کامل‌تر اهل دین شمارش
وان کایت جهل بست بر خود	فرزانهٔ راستین شمارش
هرکو هنری است و عیب خود گفت	با جان هنر قرین شمارش
عالم که به جهل خود مقر شد	از جملهٔ صادقین شمارش
خود را چو ستوده‌ای نکوهد	عیسی فلک نشین شمارش
منصف که به صدق نفس خود را	خائن شمرد امین شمارش
وآنکس که به خود فرو نیاید	پویندهٔ حق گزین شمارش
عارف که نگشت خویشتن بین	معصوم خدای‌بین شمارش
دشنام که خود به خود دهد مرد	سرمایهٔ آفرین شمارش
