دلبرا درد مرا درمان تو باش	عاشقانرا سر توئی سامان تو مباش
درد بی‌درمان مرا در جان ز تست	هم دوای درد بی درمان تو باش
شد دل بریانم از تو داغدار	مرهم داغ دل بریان تو باش
در ره تو جان و دل کردم فدا	مر مرا هم دل تو و مرهم تو باش
دل برفت و جان برفت ایمان برفت	دل تو باش و جان تو باش ایمان تو باش
بی دلانرا دلبر و دلدار تو	عاشقانرا جان تو و جانان تو باش
از سر هر دو جهان برخواستم	فیض را هم این و هم آن تو باش
