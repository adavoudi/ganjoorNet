می مغانه که از درد شور و شر صاف است	به محتسب ندهی قطره ای که اسراف است
امام شهر ز سرجوش خمر نپرهیزد	نزاع بر سر ته شیشه های ناصاف است
مذمت می و مطرب ز گمرهی چه عجب	که شیوه دانی شهدش بهین اوصاف است
لباس صورت اگر واژگون کنیم، بیند	که خرقه ی پشمین جامه ی طلا باف است
خیال مغبچه ای می برم که غمزه ی او	بلای صومعه داران قاف تا قاف است
گرفتم آن که بهشتم دهند بی طاعت	قبول کردن و رفتن نه شرط انصاف است
اگر به صحبت عرفی به سهو بنشینی	به گوش پنبه فرو کن که سر به سر لاف است
