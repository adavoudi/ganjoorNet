شکرلله که شد عیان ره حق	یافت جانم درین جهان ره حق
پیشتر ز آنکه پا زره ماند	دید چشم دلم عیان ره حق
در تنم بود مرغ روح قریب	برد او را به آشیان ره حق
در پس پرده ره عیان دیدم	دیدم از رهزنان نهان ره حق
در طلب خون دل بسی خوردم	نتوان یافت رایگان ره حق
از برونش سؤال می‌کردم	بود در جان من نهان ره حق
همه کس را نمی‌دهند نشان	هست مخصوص عاشقان ره حق
ای بسا عاقلی که آمد و رفت	رو نهان ماند در جهان ره حق
فیض در خودبخود سفر میکن	که ترا در دلست و جان ره حق
