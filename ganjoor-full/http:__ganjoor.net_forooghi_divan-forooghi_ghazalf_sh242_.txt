بتان به مملکت حسن پادشاهانند	ولی دریغ که بدخواه نیک خواهانند
ز اصل پرورش روح می‌دهند این قوم	ولی ز فرقت جان سوز جسم گاهانند
به جای شیر ز بس خورده‌اند خون جگر	هنوز تشنه‌لب خون بیگناه انند
کجا کمان سلامت ز عرصه‌ای ما راست	که در کمین ز چپ و راست کج کلاهانند
به طاق آن خم ابرو شکستگی مرساد	که در پناهش پیوسته بی پناهانند
گرت ز تیغ کشد غمزه‌اش گواه مخواه	که کشتگان ره عشق بی گواهانند
فروغی از پی خوبان ماه روی مرو	که سر به سر همه بی مهر و دل سیاهانند
