گی باشد از جهان بدن سوی جان رویم	زان نیز بگذریم ورای جهان رویم
از تن بجان سوی جانان سفر کنیم	طی مکان کنیم و سوی لامکان رویم
شور و شغب کنیم پس پردهٔ صور	وین راه را ز چشم خلایق نهان رویم
کس دید و کس ندید به پریم زین قفس	تا کوه قاف جانت عنقا روان رویم
تا چند اوفتیم در این و گل چو خر	چون عیسی از زمین بسوی آسمان رویم
تا چند اینچنین گذرانیم روزگار	گویند هست طور دگر آنچنان رویم
سوزیم در جحیم خودیفیض تا بکی	خود واکنیم از خود و سوی جنان رویم
