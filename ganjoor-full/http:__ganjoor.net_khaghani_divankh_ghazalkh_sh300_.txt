در عشق داستانم و بر تو به نیم جو	بازیچهٔ جهانم و بر تو به نیم جو
گه‌گه شده است صبرم و بر تو به نیم گه	جوجو شداست جانم و بر تو به نیم جو
بر طارم وصالت نارفته دست هجر	بشکست نردبانم و بر تو به نیم جو
هر لحظه زیر پای سگ پاسبان تو	صد جان همی فشانم و بر تو به نیم جو
خصمان من به حضرت تو خاصگی و من	موقوف آستانم و بر تو به نیم جو
سوزی چنان که دانی جان مرا و من	سازم چنان که دانم و بر تو به نیم جو
خاقانی ار نماند با تو به یک پشیز	من نیز اگر نمانم بر تو به نیم جو
