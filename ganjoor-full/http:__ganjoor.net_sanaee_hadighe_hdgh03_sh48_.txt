مثلت همچو مرد در کشتی است	زان ترا فعل سال و مه زشتی است
آنکه در کشتی است و در دریا	نظرش کژ بُوَد چو نابینا
ظن چنان آیدش بخیره چنان	ساکن اویست و ساحلست روان
می نداند که اوست در رفتن	ساحل آسوده است از آشفتن
مرد دنیاپرست از این سانست	همچو کودک ضعیف و نادانست
تو به گفتار غرّه‌ای شب و روز	لیک معلومِ تو نگشت هنوز
بیش مشنو ز نیک و بد گفتار	آنچه بشنیده‌ای به کار درآر
ای ندیده ز زحمت خورِ تو	روح عیسی به خواب جز خرِ تو
عزّ علمست نخوت و بودیت	کبر و عُجبست خشم و خشنودیت
