ای پر آتش داشته پیوسته دل	هر شکایت کان ز ما داری بهل
بار عشق روی ما برجان منه	تا نگردی در غم هجران خجل
چشم راهی می‌کشم زوتر بیا	العجل ای یار زیبا العجل
پای ما چون سرو بستان ز انتظار	هست یا سودات تا زانو بگل
با صبا همراه شو هنگام صبح	گر شکایت نیستت ازما بدل
بر سر پیمان و عهدت آمدم	تا نگوئی دیگرم پیمان گسل
متصل می‌باش با ما روز و شب	راز دار ما شو و شو متصل
روی من می‌بینی که از خوبی گذشت	از جمال خوبرویان چگل
