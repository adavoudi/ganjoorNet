تو گر دوست داری مرا ور نداری	منم همچنان بر سر دوستداری
به هر دست خواهی برون آی با من	ز تو دست‌برد و ز من بردباری
چه دارم ز عشق تو عمری گذشته	نیاری بدین خاصیت روزگاری
چو گویم که خوارم ز عشق تو گویی	هم از مادر عشق زادست خواری
من از کار تو دست باری بشستم	زهی پایداری زهی دست کاری
تو داری سر آن که در کار خویشم	ز پای اندر آری و سر درنیاری
دل آنجا نهادم که عهدی بکردی	به پای وفا بر کدام استواری
همان به که با خوی تو دل نبندم	که الحق چنین خوب خویی نداری
