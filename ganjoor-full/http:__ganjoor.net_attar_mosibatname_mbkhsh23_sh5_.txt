روستائیی بشهر مرو رفت	در میان مسجد جامع بخفت
بود بر پایش کدوئی بسته چست	تا نگردد گم در آن شهر از نخست
دیگری آن باز کرد از پای او	بست بر پا خفت بر بالای او
مرد چون بیدار شد دل خسته دید	کاین کدو بر پای آن کس بسته دید
در تحیر آمد و سرگشته شد	گفت یا رب روستائی گشته شد
ای خدا گر او منم پس من چهام	ور منست او او نگوید من کیم
در میان نفی و اثباتم مدام	نه بمن شد کار و نه بی من تمام
در میان این و آن درماندهام	در یقین و در گمان درماندهام
