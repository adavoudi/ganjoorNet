ده چیز نبی حق به امت	فرمود علامت قیامت
اول دود از جهان برآید	دنیا پس از آن بسی نپاید
آنگه دجال کور ناخوش	پیدا گردد چو آب و آتش
دابه پس از آن پدید آید	اما بسیار هم نپاید
خورشید عیان شود ز مغرب	آنگه روان رود ز مغرب
مغرب مشرق نماید آن روز	از پرتو شمع عالم افروز
پنجم عیسی فرود آید	بر ما در رحمتی گشاید
آنگه باشد ظهور یأجوج	با لشکر بی ‌شمار مأجوج 
یکسال سه بار مه بگیرد	بسیار شه و گدا بمیرد
آخر ز یمن بر آید آتش	سوزد تر و خشک مردمان خوش
این است علامت قیامت	فرمود رسول حق به امت
