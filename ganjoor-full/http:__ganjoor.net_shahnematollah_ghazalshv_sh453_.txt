هرگز نبود عاشقی و راه سلامت	رندان نگریزند ز مستان به ملامت
تو میر خراباتی و من مست خرابم	رندانه درین هفته بیابیم به سلامت
سر در قدمت بازم و پای تو ببوسم	دست من و دامان تو تا روز قیامت
در خاک درت هر که نشنید بتوان یافت	در صدر خرابات به صد عجز و کرامت
گر دل نفسی نقش خیال دیگری دید	جان پیشکشت می کنم اینک به غرامت
از خال نهی دانه و از زلف کشی دام	مرغ دل خلقی همه افتاده به دامت
می نوش کن ای سید رندان خرابات	شادی حریفان که جهان باد به کامت
