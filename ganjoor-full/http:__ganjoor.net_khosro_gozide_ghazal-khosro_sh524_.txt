شب من سیه شد از غم مه من کجات جویم	به شب دراز هجران مگر از خدات جویم
نه ای گلی که آرد سوی مات هیچ بادی	ز پی دل خودست این که من حیات جویم
سخت به سرو گویم خبرت ز باد پرسم	تو درون دیده و دل ز کسان چرات جویم؟
به دل و دو دیده و جان همه جا نهفته هستی	چو نبینم آشکار به کدام جات جویم؟
چو ز آه دردمندان سوی تو رود بلایی	به میان سپر شوم همره آن بلات جویم
سر گم شده بجوید مگر از در تو خسرو	ز کجاست بخت آنم که به زیر پایت جویم
