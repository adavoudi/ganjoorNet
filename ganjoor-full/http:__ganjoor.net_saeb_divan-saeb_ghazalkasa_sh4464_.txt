خالت ز خط مشکین دست دگر برآورد	حرصش شود دوبالا موری که پر برآورد
مو از خمیر نتوان آسان چنان کشیدن	کز عقل وهوش ماراآن خوش کمر برآورد
چون پسته مغز هر کس از زهر سبز گردید	از پوست چون برآمد سر از شکر برآورد
از پیچ وتاب زنهارچون رشته سر مپیچید	کاین راه پرخم و پیچ سر از گهر برآورد
گفتم کشم به پیری پا چون هدف به دامن	از قد چون کمان حرص چون تیر پر برآورد
ابرام بی اثر نیست کز مغز سنگ آهن	از روی سخت صائب چندین شرر برآورد
