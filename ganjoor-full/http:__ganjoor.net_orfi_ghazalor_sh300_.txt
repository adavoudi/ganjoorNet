دودی ز دل برآمد و خون جوش می زند	خون می چکد ز عقل و جنون جوش می زند
ای سامری زیاده کن افسون و دم که باز	دردم به رغم سحر و فسون جوش می زند
پژمرده گشته بود کهن داغ های دل	در لاله زار خنده کنون جوش می زند
تا جنتم به فال در آمد، بهشت را	اندوه در برون و درون جوش می زند
در وادیی گمم که ز دل های تشنکان	چندین هزار چشمهٔ خون جوش می زند
تا زخم دل گشوده و در خون نشسته ام	در آتشم درون و برون جوش می زند
عرفی کجاست غمزه، به تقلید او که باز	در صیدگاه، صید زبون جوش می زند
