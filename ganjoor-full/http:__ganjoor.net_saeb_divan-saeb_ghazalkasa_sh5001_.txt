زنوبهار خط یار ناامید مباش	ز حسن عاقبت کار نا امید مباش
به نوش جاده نیش منتهی گردد	به زخم خار ز گلزار ناامید مباش
درابرهای سیه بیشتر بود باران	ز تیرگی شب تار ناامید مباش
می رسیده نگیرد قرار در مینا	به دور خط ز لب یار نا امید مباش
دلیل کعبه مقصود، نعل وارون است	ز چین ابروی دلدار ناامید مباش
نمی شود نکند آه کار خود آخر	ز آه سینه افگار ناامید مباش
نه از بهار خط سبز خال شد سر سبز؟	ز تخم سوخته زنهار نا امید مباش
اگر چورشته تن خویش را گداخته ای	ز فصل گوهر شهسوار ناامید مباش
به آفتاب رسد شبنم ازسحر خیزی	ز فیض دیده بیدار ناامید مباش
گرفت نبض خس و خار،برق آتشدست	ز خارخار دل زار ناامید مباش
به فکر غنچه نسیم بهارمی افتد	عبث ز بستگی کارناامیدمباش
به جذبه کاهربا برگ کاه را دریافت	تو نیز از کشش یار ناامید مباش
به فکرآینه خواهد فتاد روشنگر	ز پرده داری زنگار ناامید مباش
به مکر خویش گرفتار می شود غدار	ز مکر عالم غدار ناامید مباش
زحرف مور سلیمان شکفته شدصائب	درین بساط ز گفتار ناامید مباش
