ای همایون فارس میدان دولت کاورند	کهکشان بهر ستوران تو کاه از کهکشان
گرچه ناچارست بهر هر ستوری کاه و جو	تا به دستور ستور من نیفتد از توان
مرکب من نام جو نشنید هرگز زان سبب	می‌کنم کاه فقط خواهش ز دستور زمان
که به این حیوان رساندن گرچه شغل لازمست	بام اندای منازل هست لازم‌تر از آن
آصفا وقت است تنگ و کاه و در دهها فراخ	خامه در دست تو فرمانبر به تحریک بنان
یک نفس شو ملتفت وز رشحه ریزیهای کلک	زحمت یک ساله کن رفع از من بی‌خانمان
