ای زلف و خط و خال تو از هم کشنده تر	مژگان ز چشم و چشم زابرو زننده تر
ابرویی از کمان قضا راست خانه تر	مژگانی از خدنگ حوادث رسنده تر
مجنون که بود قافله سالار وحشیان	هرگز نداشت ا زتو غزالی رمنده تر
مپسند ناامید مرا از شمیم خویش	ای بوی نافه تو زآهو دونده تر
در وادیی که عشق مرا جلوه می دهد	خارش بود ز پنجه شیران درنده تر
در باغ روزگار ندیده است هیچ کس	یک شاخ میوه دار ز من سر فکنده تر
صائب چرا شکایت دزدان کند کسی ؟	جایی که هست شحنه زدزدان برنده تر!
