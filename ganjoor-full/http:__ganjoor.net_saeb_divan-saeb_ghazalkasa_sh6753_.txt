مکن تقصیر در افسوس تا جان در بدن داری	که بهر لب گزیدن سی محرک در دهن داری
جهان از تنگ خلقی بر تو زندانی است پروحشت	وگرنه یوسفستان است اگر خلق حسن داری
به غربت گر شوی قانع، گل بی خار می گردد	همان خاری که در پیراهن از شوق وطن داری
مهیا باش زخم گاز را در پرده شبها	زبان آتشین چون شمع تا در انجمن داری
بپوشان از دو عالم دیده و مستانه راهی شو	اگر امید افتادن در آن چاه ذقن داری
مهیا باش صائب زخم چندین خار بی گل را	گل بی خاری از دوران اگر در پیرهن داری
