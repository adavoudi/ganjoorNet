گفت هر جا شد این شناسایی	موجب عطلت و تن آسایی
آن نشان شقاوت از لیست	اثر لعن و طرد لم یزلیست
هر کجا باشد سبب مجاهده را	محنت کوشش و مکابده ار
آن دلیل سعادت است و نجات	موجب نیل رفعت درجات
مثل آن چو آب نیل آمد	بر بلا و ولا دلیل آمد
قبطیان را ازان دهان پر خون	سبطیان را ازو روان افزون
هر که را در طبیعت اطلاق است	خوردن قابضش چو تریاق است
هر که را قبض باشد و قولنج	او ز قابض ملال بیند و رنج
هست قابض یکی ولی هر جا	اثر دیگرش شود پیدا
اثرش در یکی دوا و علاج	در دگر مایه فساد مزاج
وین تفاوت درین صلاح و خلل	هست ناشی ز اختلاف محل
