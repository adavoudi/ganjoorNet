می توان در زلف او دیدن دل بی تاب را	پرده پوشی چون کند شب گوهر شب تاب را
غیرت طاق دلاویز خم ابروی او	همچو ناخن می خراشد سینه محراب را
دیده حسرت عنان عمر نتواند گرفت	هیچ دامی مانع از جولان نگردد آب را
چون عنانداری کنم دل را، که چشم شوخ او	شهپر پرواز می گردد دل بی تاب را
در لباس عاریت چون ابر آرامش مجو	برق زیر پوست باشد جامه سنجاب را
خاکیان را بحر رحمت می کند روشنگری	موجه دریاست صیقل، ظلمت سیلاب را
