مبارک روز شنبه گاه پیشین	گه هنگامی است با انوار بیش این
جهان از چشمه خود روی شسته	که و مه سبحه و سجاده جسته
مؤذن قامت خود بر کشیده	جماعت صف به مسجد بر کشیده
ممالک گیر سلطان جهان بخت	در آن ساعت برآمد بر سر تخت
سریر آراست ماه و آفتابش	غیاث دین و دنیا شد خطابش
ملایک جمله گفتندش همانگه	دعا: خلد الرحمن ملکه
خروش کوس، گیتی را خبر کرد	دل بد خواه را زیر و زبر کرد
موافق ریخت گوهرها ز حد بیش	مخالف هم ولیک از دیدهٔ خویش
فلک شادی بدو ران و زمان داد	جهان را مژدهٔ امن و امان داد
