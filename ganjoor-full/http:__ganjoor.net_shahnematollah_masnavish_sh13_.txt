من ولایت در ولایت دیده ام	خوش ولی ای در ولایت دیده ام
گفتهٔ اهل ولایت گوش کن	جام باده از ولایت نوش کن
چشم از نور ولایت روشن است	در ولایت آن ولایت با من است
با ولایت هر که او همدم بود	در ولایت صاحب اعظم بود
یک دمی بر نور چشم ما نشین	دیدهٔ اهل ولایت را ببین
صورت و معنی که هر دو با من است	از نبوت وز ولایت روشن است
در ولایت هر چه بینی او بود	لاجرم عالم همه نیکو بود
از ولایت تا ولایت یافتم	هر زمانی صد ولایت یافتم
هر که را باشد ولایت از خدا	در ولایت باشد او از اولیا
اسم حق باشد ولی در شرع و دین	هم ولایت وصف او باشد یقین
شد نبوت ختم اما جاودان	باشد این حکم ولایت در میان
