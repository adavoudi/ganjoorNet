میر زمانه‌ای که نگردد مرا زبان	در کام جز برای ثنا و دعای تو
ای کاش وعده‌های‌تو درصدق و راستی	بودی چو شعرهای من اندر ثنای تو
اکنون مرا رسیده به خاطر لطیفه‌ای	از وعدهٔ دروغ کلاه و قبای تو
جاوید تاکه هست به دیوان روزگار	نام و نشان مدح من و مرحبای تو
وارونهٔ کلاه که گفتی برای من	وارونهٔ قباکه ندادی برای تو
بگذشتم‌ از کلاه و قبا چون شد آن کتاب	کش وصف کرد فک‌رت معجزنمای تو
اعدات از جفای تو یارب چه می‌کشند	گر این بود وفای تو با اولیای تو
