رند سرمستی ز پا افتاد و رفت	سر به پای خم می بنهاد و رفت
بی خیانت او امانت را سپرد	عاشقانه جان به جانان داد و رفت
گندم و جو کاشت خرمن گرد کرد	داد خرمن را همه بر باد و رفت
شد مجرد خرقه را اینجا گذاشت	ماند این دنیای بی بنیاد و رفت
هر که او با ما درین دریا نشست	در محیط بیکران افتاد و رفت
گرچه بسیاری غم هجران کشید	وصل او چون یافت شد دلشاد و رفت
لطف سید بندهٔ خود را نواخت	بنده شد از لطف او آزاد و رفت
