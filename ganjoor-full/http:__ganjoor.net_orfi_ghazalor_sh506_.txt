بردیم ز کویش، دم سردی و گذشتیم	سودیم بر آن در، رخ زردی و گذشتیم
یاران بستادند که این جلوه گه کیست	ما سرمه گرفتیم ز گردی و گذشتیم
هر گه که ره ما به یکی راه رو افتاد	دیدیم چو خود، یکی بیهده گردی و گذشتیم
چون باد صبا، روی به هر سو که نهادیم	چیدیم غبار ره مردی و گذشتیم
آن در که پای دل ما داشت به زنجیر	گفتیم به دیوانهٔ فردی و گذشتیم
هر گه که گذار من و عرفی به هم افتاد	دادیم به هم تحفهٔ دردی و گذشتیم
