دستی که گاه خنده بآن خال می بری	ای شوخ سنگدل دلم از حال می بری
هر کس به نرد حسن تو زد باخت پس بگو	دست از حریف خویش بدان خال می بری
چالی فتد به گونه ات از نوشخند و دل	زان خال اگر گذشت بدین چال می بری
مهتاب شب که سرو چمانی به طرف جوی	چون سایه ام کشیده و به دنیال می بری
دنبال تست این هوو جنجال عاشقان	باری برو که این هو و جنجال می بری
ای باد در شکج سر زلف او مپیچ	هر چند بوی مشک به توچال می بری
هر ساله گوی حسن به چوگان زلف تست	این تاج افتخار نه امسال می بری
روئین تنان شعر شکستی تو شهریار	رستم اگر نه ئی نسب از زال می بری
