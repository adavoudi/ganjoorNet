رو که در بند صفاتی عاشق خویشی هنوز	گر بر تو عزّ منبر خوش تراست از ذل دار
نیست عشق لایزالی را در آن دل هیچ کار	کو هنوز اندر صفات خویش ماندست استوار
هیچکس را نامده است از دوستان در راه عشق	بی زوال ملک صورت ملک معنی در کنار
اذا ما تمنّی الناس روحا و راحة	تمنّیت ان القاک یا عز خالیا
هر کسی محراب دارد هر سویی	باز محراب سنایی کوی تو
ما را بجز این زبان زبانی دگر است	جز دوزخ و فردوس مکانی دگر است
آزاده نسب زنده بجانی دگرست	و آن گوهر پاکشان ز کانی دگر است‌
بیرون ز همه کون درون دل ماست	و ز خلق جهان بیک قدم منزل ماست‌
محنت همه در نهاد آب و گل ماست	پیش از دل و گل چه بود، آن حاصل ماست‌‌
