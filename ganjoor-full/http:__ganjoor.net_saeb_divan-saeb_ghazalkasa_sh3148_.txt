دل شیرین نمی گردد به سیل از جای خود، ورنه	زکوه بیستون تردستی من سنگ گرداند
هوس را عشق می سازد دل سوزان من صائب	خس و خاشاک را این شعله زرین چنگ گرداند
نه از رحم است اگر رخسار جانان رنگ گرداند	که از نیرنگ هر ساعت لباس جنگ گرداند
مده راه شکایت خاطر آزرده ما را	کز این سیل غبارآلود دریا رنگ گرداند
ره خوابیده در دامان این صحرا نمی ماند	مرا گر کاروانسالار پیشاهنگ گرداند
غم عقبی به فارغبالی من برنمی آید	چه حد دارد غم دنیا مرا دلتنگ گرداند؟
اگرچه آب گردیدم چو شبنم چشم آن دارم	که بیرنگی مرا با خار و گل یکرنگ گرداند
