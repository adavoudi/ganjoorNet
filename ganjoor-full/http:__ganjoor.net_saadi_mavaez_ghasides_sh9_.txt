بناز ای خداوند اقبال سرمد	به بخت همایون و تخت ممهد
مغیث زمان ناصر اهل ایمان	گزین احد یاور دین احمد
خداوند فرمان ملک سلیمان	شهنشاه عادل اتابک محمد
ز سعد ابوبکر تا سعد زنگی	پدر بر پدر نامور جد بر جد
سر بندگی بر زمینش نهاده	خداوندگاران دریا و سرحد
همه نامداران و گردن فرازان	به زنجیر سبق الایادی مقید
خردمند شاها رعیت پناها	که مخصوص بادی به تأیید سرمد
یکی پند پیرانه بشنو ز سعدی	که بختت جوان باد و جاهت مجدد
نبودست تا بوده دوران گیتی	به ابقای ابنای گیتی معود
مبد نمی‌ماند این ملک دنیا	نشاید بر او تکیه بر هیچ مسند
چنان صرف کن دولت و زندگانی	که نامت به نیکی بماند مخلد
