عربی را که بود ساکن بر	جانب ری فتاد رای سفر
دید پیش دکانچه طباخ	چرب رودی، نفیر زد گستاخ
به تعجب که یا عجم ماذا	خذ فلوسا و اعطنی هذا
فلس ازو بستد و به جای نهاد	یک بدستی ازان به دستش داد
عربان در بغل نهاد و گذشت	گرد بازار و شهر و کو می گشت
ناگهانش میان شهر و غلو	چرب رود از بغل فتاد فرو
چون ز نامش نداشت مسکین بهر	که سراغش کند ز مردم شهر
بغل از وی تهی و کیسه ز دانگ	خرزه بر کف نهاد و می زد بانگ
ایها المسلمون ببلدة ری	هل وجدتم بمثل هذا شی
