ماه را آن جاه نبود کو ترا گوید که چون؟	زهره را آن زهره نبود کو ترا گوید چرا؟
نی خدا از چاه جاه حاسدان از روی فضل	بر کشید و بر نشاندت بر بساط کبریا؟
گر کافرم ای دوست مسلمانم کن!	مهجور توام بخوان و درمانم کن!
گر در خور آن نیم که رویت بینم	باری بسر کوی تو قربانم کن!
گر آب دهی نهال خود کاشته	ور پست کنی بنا خود افراشته‌
من بنده همانم که تو پنداشته	از دست میفکنم چو برداشته
گر جرم همه خلق کنم پاک بحل	در مملکتم چه کم شود مشتی گل‌
یکسر همه محواند بدریاء تفکر	بر خوانده بخود بر همه «لا خان و لا مان»
جانان ندهم ز دست تا جان ندهم	من جان بدهم ز دست و جانان ندهم!
اکنون باری بنقد دردی دارم	کان درد بصد هزار درمان ندهم!
ازین زندان اگر خواهی که چون یوسف برون آیی	بدرد دوری یوسف صبوری چون زلیخا کن‌
