سلوتی نیست روح را از کس	سلوت روح خلوت آمد و بس
دهر بد رای و خلق بد بینند	راهت این است و مردمان اینند
یا به خلوت به خوش دلی تن زن	یا بر اینها نشین و جان می‌کن
کی فروشد خرد به رستهٔ جان	آب سی‌ساله را به تایی نان
مگس و گربه سوی خوان پویند	سگ و زاغند کاستخوان جویند
گربه از بهر لقمه‌ای به صد خواری	می‌کشد با خروش و با زاری
گربه از بهر لقمه جور برد	ببر و شیر و پانگ خود بدرد
باز شیر درنده در صحرا	گورخر را همی درد تنها
