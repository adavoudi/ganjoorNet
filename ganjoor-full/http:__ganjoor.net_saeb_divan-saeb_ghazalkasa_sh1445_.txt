هر که از درد طلب شکوه کند نامردست	عشق دردی است که درمان هزاران دردست
کثرت خلق به وحدت نرساند نقصان	که علم غوطه به لشکر زده است و فردست
مهر و مه نور دهد تا نظر ما بیناست	چرخ در گرد بود تا سر ما در گردست
کوچه گردان جنون موج سرایی دارند	عشرت روی زمین رزق بیابانگردست
جرم ابنای زمان را ز فلک می دانیم	هر چه شب دزد نماید گنه شبگردست
مس طلا می شود از نور عبادت صائب	روی شبخیز چو خورشید ازان رو زردست
