سخن تازه زدم کس بسخن وا نرسید	جلوه خون گشت و نگاهی بتماشا نرسید
سنگ می باش و درین کارگه شیشه گذر	وای سنگی که صنم گشت و به مینا نرسید
کهنه را در شکن و باز به تعمیر خرام	هر که در ورطهٔ «لا» ماند به «الا‘ نرسید
ایخوش آن جوی تنک مایه که از ذوق خودی	در دل خاک فرو رفت و بدریا نرسید
از کلیمی سبق آموز که دانای فرنگ	جگر بحر شکافید و به سینا نرسید
عشق انداز تپیدن ز دل ما آموخت	شرر ماست که برجست و به پروانه رسید
