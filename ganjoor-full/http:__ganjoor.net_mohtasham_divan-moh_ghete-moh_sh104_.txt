ای دل انصاف ده که چون نبود	دور از جور خویش شرمنده
کز پی هم ز گلشن سادات	سه همایون درخت افکنده
اول آن نونهال گلشن جان	که شدی مرده از دمش زنده
گل باغ صفا صفی‌الدین	که رخش بر سمن زدی خنده
پس ضیای زمان و شمس زمین	آن دو نخل بلند و زیبنده
که شد اسباب عیش خرد و بزرگ	از غم فوتشان پراکنده
چون به آئین جد و باب شدند	جنت آرا به ذات فرخنده
تا دو تاریخ آشکار شود	این دو مصراع سزد از بنده
دور از بوستان مصطفوی	یک نهال و دو نخل افکنده
