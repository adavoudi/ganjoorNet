دل می‌خرد حبیب و مرا این متاع نیست 	گر طالب سرست برین سر، نزاع نیست 
کاری است عشق مشکل و حالی است بس غریب 	کس را به هیچ حال بران، اطلاع نیست 
دنیا خرند اهل مروت به هیچ وجه 	ارباب عشق را هوس این متاع نیست 
در عاشقی دلا ز ملامت مشو ملول 	کاحوال خستگاه هوا جز صراع نیست 
در سر ز استماع الست است مستیی 	ما را که احتیاج شراب و سماع نیست 
چون زلف اگر به تیغ سرم قطع می‌کنی 	ما را به مویی، از تو، سر انقطاع نیست 
هیچ آتشی به حرقت فرقت نمی‌رسد 	وان نیز دیده‌ام به سوز و وداع نیست 
سلمان امید مهر از آن ماهرو مدار 	زیرا میان این مه و مهر اجتماع نیست 
