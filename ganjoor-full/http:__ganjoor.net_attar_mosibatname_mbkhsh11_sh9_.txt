در رهی میرفت هارون گرمگاه	دید میلی سر بر آورده براه
کرد هارون قصد میل سایه دار	گشت بهلول از دگر سوی آشکار
گفت بفکن طمطراق ای پرهوس	چون ز دنیا سایهٔ میلیت بس
سوی باغ و منظر و ایوان و خیل	چیست ان یکفیک ظل المیل میل
چون فراسر میشود در سایهٔ	پس بود بسیار اندک مایهٔ
دنیی دون چون نهنگی سرکشید	نیک و بد را تا بگردن درکشید
جمله را تا حشر بر پیچید دست	هیچکس از دام مکر او نجست
جملهٔ شیران بزنجیر ویند	زیر دست حکم و تسخیر ویند
گر ز بی مغزی تو دنیا دوستی	چون پیازی پای تا سر پوستی
