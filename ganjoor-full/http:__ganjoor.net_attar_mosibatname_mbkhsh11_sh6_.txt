آن یکی دیوانه میشد غرق شور	دفن میکردند مردی را بگور
دید کرباسی کفن از دور جای	گفت من عریانم از سر تا بپای
درکشم از مرده کرباس کفن	تا کنم خود را از آنجا پیرهن
آن یکی بشنود گفت ای بینوا	کی بود این در مسلمانی روا
مرد مجنون گفت آخر ای عجب	چون کفن بینم شما را روز وشب
کز ضلالت میکنید از مرده باز	بر من از بهر چه شد این در فراز
خاک عالم جمع کن چون خاک بیز	بر سر دنیای مردم خوار ریز
گر سر اسرار دین داری بگوی	ترک این دنیای مرداری بگوی
زانکه گر یک لقمه نان بخشد ترا	صد بلا مابعد آن بخشد ترا
هر زمانی چون زیانی میدهد	بو که سودت یک زمانی میدهد
