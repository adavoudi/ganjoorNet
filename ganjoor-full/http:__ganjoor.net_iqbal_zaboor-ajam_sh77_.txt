فرشته گرچه برون از طلسم افلاک است	نگاه او بتماشای این کف خاک است
گمان مبر که بیک شیوه عشق می بازند	قبا بدوش گل و لاله بی جنون چاک است
حدیث شوق ادا میتوان بخلوت دوست	به ناله ئی که ز آلایش نفس پاک است
توان گرفت ز چشم ستاره مردم را	خرد بدست تو شاهین تند و چالاک است
گشای چهره که آنکس که لن ترانی گفت	هنوز منتظر جلوهٔ کف خاک است
درین چمن که سرود است و این نوا ز کجاست	که غنچه سر بگریبان و گل عرقناک است
