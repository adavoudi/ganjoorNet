قاضی آن عالم اسرار قدر	که خرد خواندیش استاد عقول
یعنی آن مفتی احکام نبی	کز ره صدق نمی‌کرد عدول
آن که کلک دو زبانش بودی	کتب آرار ز فروع و ز اصول
وانکه تاج سر معقولات است	هرچه هست از سخنانش منقول
هم سما رفعت و سامی رتبت	هم سمی شه دین زوج بتول
بی ملالی چو شد از عالم کرد	عالمی را ز غم خویش ملول
بهر او کرد دو تاریخ ادا	زین دو مصراع روان طبع فضول
آه از آن عالم اسرار قدر	وای ازان مفتی احکام رسول
