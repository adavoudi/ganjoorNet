روش سالکان که معنوی است	گاه ایمان نه عیب شبروی است
ظلمات حجب گرفته تمام	از یمین و یسار و خلف و امام
با وجود هزار راهنمای	باشد انده فزای و محنت زای
بامدادان که سرزند ز زمین	پرتو انکشاف صبح یقین
برود از میانه ظلمت شب	اشرقت ارضهم بنور الرب
شبروی را شوند قدر شناس	بگشایند لب به شکر و سپاس
ترک پندار ما و من گویند	حمد من أذهب الحزن گویند
هر چه جز حق همه غم است و حزن	چه سرا و دکان چه بچه و زن
بر تو باشد ز هر یک اندوهی	که تحمل نیاورد کوهی
