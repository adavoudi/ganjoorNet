غرابا مزن بیشتر زین نعیقا	که مهجور کردی مرا ازعشیقا
نعیق تو بسیار و ما را عشیقی	نباید به یک دوست چندین نعیقا
ایا رسم و اطلال معشوق وافی	شدی زیر سنگ زمانه سحیقا
عنیزه برفت از تو و کرد منزل	به مقراط و سقط اللوی و عقیقا
خوشا منزلا، خرما جایگاها	که آنجاست آن سرو بالا رفیقا
بود سرو در باغ و دارد بت من	همی بر سر سرو باغی انیقا
ایا لهف نفسی که این عشق بامن	چنین خانگی گشت و چونین عتیقا
ز خواب هوی گشت بیدار هرکس	نخواهم شدن من ز خوابش مفیقا
بدان شب که معشوق من مرتحل شد	دلی داشتم ناصبور و قلیقا
فلک چون بیابان و مه چون مسافر	منازل: منازل، مجره: طریقا
بریدم بدان کشتی کوه‌لنگر	مکانی بعید و فلاتی سحیقا
