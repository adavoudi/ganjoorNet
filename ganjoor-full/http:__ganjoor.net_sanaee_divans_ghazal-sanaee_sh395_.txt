کودکی داشتم خراباتی	می کش و کمزن و خرافاتی
پارسا شد ز بخت و دولت من	پارسایی شگرف و طاماتی
شیوهٔ خمر و قمر و رمز مدام	صفتی بود مرورا ذاتی
آنکه والتین ز بر ندانستی	همچو بلخیر گشت هیهاتی
خوانده از بر همیشه چو الحمد	عدد سورهٔ لباساتی
گوید امروز بر من از سر زهد	مثل و نکتهٔ اشاراتی
دوش گفتم ورا که ای دل و جان	مر مرا مایهٔ مباهاتی
گر چه مستور و پارسا شده‌ای	واصل هر گونهٔ کراماتی
گر یکی بوسه خواهم از تو دهی؟	گفت: لا والله ای خراباتی
ای سنایی کما ترید خوشست	دل به قسمت بنه کمایاتی
