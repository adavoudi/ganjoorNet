ز حال تشنه لبان خنجر ترا چه خبر؟	فرات را ز شهیدان کربلا چه خبر؟
تمام عمر به بیگانگان برآمده ای	دل ترا ز سخنهای آشنا چه خبر؟
مرا چگونه شناسد سپهر خود نشناس؟	خبرنیافته از خویش را زما چه خبر؟
ز پشت آینه روی مراد نتوان دید	تراکه روی به خلق است از خدا چه خبر؟
یکی است نسبت خارو حریر در ره من	مرا که از سر خود فارغم ز پا چه خبر؟
ترا که نیست خبر از هوای عالم آب	ز لطف آب و ز کیفیت هوا چه خبر؟
توان به درد رسیدن ز راه آگاهی	مراکه محو بلاگشتم از بلاچه خبر
ز حال صائب مسکین که خاک ره شده است	تراکه نیست نگاهی به زیر پاچه خبر
