آتشی نو در وجود اندرزدیم	در میان محو نو اندرشدیم
نیک و بد اندر جهان هستی است	ما نه نیکیم ای برادر نی بدیم
هر چه چرخ دزد از ما برده بود	شب عسس رفتیم و از وی بستدیم
ما یکی بودیم با صد ما و من	یک جوی زان یک نماند و ما صدیم
از خودی نارفته نتوان آمدن	از خودی رفتیم وانگه آمدیم
قد ما شد پست اندر قد عشق	قد ما چون پست شد عالی قدیم
پیشه مردی ز حق آموختیم	پهلوان عشق و یار احمدیم
بیست و نه حرف است بر لوح وجود	حرف‌ها شستیم و اندر ابجدیم
سعد شمس الدین تبریزی بتافت	وز قران سعد او ما اسعدیم
