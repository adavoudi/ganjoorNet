رویی که خدای آسمان آراید	گر دست مشاطه را نه بیند شاید
هر چند غریبیم و دل اندر وائیم	ما چاکر آن روی جهان آرائیم‌
گفتم که ز عشق همچو مویت باشم	همواره نشسته پیش رویت باشم‌
اندیشه غلط کردم و دور افتادم	من چاکر پاسبان کویت باشم‌
شوریده شد ای نگار دهر من و تو	پر شد ز حدیث ما بشهر من و تو
چون قسمت وصل کرده آمد بازل	هجر آمد و گفت و گوی بهر من و تو
پیش تو رهی چنان تباه افتاده است	کز وی همه طاعتی گناه افتاده است
این قصه نه زان روی چون ماه افتاده است	کین رنگ گلیم ما سیاه افتاده است‌
ان کانت اخطات فما اخطا القدر	ان شئت یا سهل فلمنی او فذر ‌
گر لا بد جان بعشق باید پرورد	باری غم عشق چون تویی باید خورد‌
عشقت بدر من آمد و در در زد	در باز نکردم آتش اندر در زد‌
یک تیر بنام من ز ترکش بر کش	وانگه بکمان عشق سخت اندر کش!
گر هیچ نشانه خواهی اینک دل و جان	از تو زدنی سخت و ز من آهی خوش!
چگونه مهر بندد جای دیگر	دلی کو را تو هم جانی و هم هوش
از آن دل چون شود یادت فراموش‌	