نیست کسی را نظر به حال کس امروز	وای به مرغی که ماند در قفس امروز
گر دهدت دست خیز و چارهٔ خودکن	داد مجو زان که نیست دادرس امروز
آن که به پیمان و عهد او شدم از راه	نیست بجزکشتن منش هوس امروز
وان که دو صد ادعا به عشق فزون داشت	بین که چه آهسته می کشد نفس امروز
همتی ای دل که پس نمانی از اغیار	پیش نیفتدکسی که ماند پس امروز
خانه خداگو به فکر خانهٔ خود باش	زان که یکی گشته دزد با عسس امروز
ملت جاهل مکن مجادله با بخت	فروبزرگی به دانش است وبس امروز
خود غم خود می‌خور ای بهارکه هرگز	کس نکند فکری از برای کس امروز
