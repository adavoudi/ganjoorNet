رسید مژده ای و  قاصد مقیم خرگه ماست	که بر گزیده ی توفیق، جان آگه ماست
کسی که چاه ملامت به راه می کندی	به ریسمان خود اکنون فتاده در چه ماست
ز شیخ شهر شنو درس و علم ما آموز	که هر چه رد مشایخ بود موجه ماست
خروش و ولوله  ی عالمان شهرآشوب	گناه حوصله ی تنگ ظرف بی ته ماست
ز طرف درگه دارا نتیجه ای مطلب	که آستانه ی جانان دل مرفه ماست
مقیم شهپر عنقاست محمل عشاق	از این چه باک که صد کوه فتنه در ره ماست
مباش عمزده عرفی  که زلف قامت دوست	جزای همت عالی و دست کوته ماست
