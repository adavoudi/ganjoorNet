لب ساقی شکربارست امروز	شراب و نقل بسیارست امروز
سپهر نیلگون یک شیشه می	زمین یک جام سرشارست امروز
هوا از ابر و باغ از جوش شبنم	دل و دست گهربارست امروز
لب پیمانه ها از آبداری	لب میگون دلدارست امروز
شب آدینه و ایام روزه است	گرانجانی که هشیارست امروز
اگر داری کلاهی رهن می کن	که جوش مغز دستارست امروز
قماش دلپذیر ماه کنعان	متاع روی بازارست امروز
چو پای خم حریفانند ساکن	همین پیمانه سیارست امروز
شب آدینه نیل چشم زخمی است	که بر رخساره یارست امروز
میان بگشا که درآیین مستان	کمر بستن چو زنارست امروز
