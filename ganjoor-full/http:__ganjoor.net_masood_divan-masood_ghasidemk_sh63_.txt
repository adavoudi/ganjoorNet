ای خواجه دل تو شادمان باد	جان تو همیشه در امان باد
این رای سفر که یش داری	بر تو به خوشی چو بوستان باد
شادی و سلامتی و رادی	با تو همه ساله همعنان باد
اقبال و جلال و دولت و عز	بر جان و تن تو پاسبان باد
هر جا که روی و بازآیی	دادار تو را نگاهبان باد
شادی و سعادت و سلامت	با تو به حساب همرهان باد
زین شغل و عمل که اندرویی	چونان که تو خواهی آنچنان باد
اعدای تو باد زیر امرت	فرمان تو بر همه روان باد
اقبال نصیب دوستانت	ادبار نصیب دشمنان باد
شغل تو چو رای تو قوی باد	بخت تو چو عمر تو جوان باد
هر چند ز دین تازیانی	عمر تو چو عمر عادیان باد
