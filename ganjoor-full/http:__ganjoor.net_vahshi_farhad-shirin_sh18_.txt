یکی صیاد مرغی بسته پر داشت	به بستان برد و بند از پاش برداشت
زدندش طایران بوستانی	صلای رغبت هم آشیانی
چو پرزد دید بال خویش بسته	عدوی خانه در پهلو نشسته
برآورد از شکاف سینهٔ خویش	صفیری پرخراش از سینهٔ ریش
که مرغی را چه ذوق از سرو شمشاد	که پروازش بود در دست صیاد
قفس باشد ارم بر نغمه سازی	که بیند در کمین تاراج بازی
شما کزادگان شاخسارید	نشاط سرو و گل فرصت شمارید
که صیاد مرا با من شماریست	مرا هم در شکنج دام کاریست
