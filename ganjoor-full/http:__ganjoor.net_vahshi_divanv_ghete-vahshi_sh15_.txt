غیاث الدین محمد منبع فیض	که ایزد در دو کونش محترم کرد
گل باغ سیادت کز رخش دهر	هزاران خنده بر باغ ارم کرد
پی آن تا قدم درره نهد پاک	کسی کو ره به اقلیم عدم کرد
بدانسان غسل گاهی ساخت کبش	ز غیرت چشم کوثر پر زنم کرد
فلک درپیش طاق عالی او	به سد اکرام پشت خویش خم کرد
ز موج لجه دریاچه‌اش باد	هزاران حلقه اندر گوش یم کرد
خوش آن پاکیزه رو کآنجا نهد رخت	شنا باید چو در بحر عدم کرد
پی تاریخ آن پاکیزه موضع	زمانه موضع پاکان رقم کرد
