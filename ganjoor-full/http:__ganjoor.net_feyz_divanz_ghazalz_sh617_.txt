من واله جمال فروزان یک کسم	آشفتهٔ دو زلف پریشان یک کسم
سامان مرا یکی و سر من یکی بود	سودا یکی و بیسر و سامان یک کسم
هر جا بهر که روی کنم سوی او بود	بینای یک جمالم و حیران یک کسم
جمعیتم ز جمع کمالات یک کس است	شیدای یک جمیل و پریشان یک کسم
تیغ ار کشد بقصد سرم بسملش شوم	در مذبح محبت قربان یک کسم
مشرک نیم پرستش باطل نمیکنم	حق بین و حق پرست بفرمان یک کسم
از هر خسی قبول عطائی نمیکنم	مستغرق مواهب احسان یک کسم
چون گربگان بسفرهٔ هر کس نمیروم	همچون شتر نواله خور خوان یک کسم
