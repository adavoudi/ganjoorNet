بی نوش لبان آب بقا را چه کند کس؟	بی سبز خطان برگ ونوا را چه کندکس؟
توفیق در ایام جوانی مزه دارد	بی قوت پا راهنما را چه کند کس ؟
چون دفتر دل هر ورقی درکف بادی است	شیرازه آن زلف رسا راچه کند کس ؟
بی آب ،هوا سلسله جنبان غباراست	هرجا نبود باده هوارا چه کند کس ؟
پیش رخ او حرف گرفتم که نگویم	آیینه اندیشه نما راچه کند کس ؟
دولت که دهد رو،به جوانی مزه دارد	چون سر نبود بال هما راچه کندکس ؟
بیماری آن نرگس خونخوارمرا کشت	این ظالم مظلوم نماراچه کند کس؟
همراهی دل تاسرآن کوی ضرورست	در صحن حرم قبله نمارا چه کند کس ؟
صائب اگر آن دشمن جانهانپذیرد	آخر چو شرر نقد بقا راچه کند کس ؟
