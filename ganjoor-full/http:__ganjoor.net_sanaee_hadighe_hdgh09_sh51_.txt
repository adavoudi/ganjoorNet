حمل و ثور و پیکر جوزا	سرطان و اسد دلیل بقا
خوشهٔ خاک و کفّهٔ میزان	عقرب مائی و زنار کمان
جدی خاکی و دلو و حوت بهم	از هوا و ز آب داده رقم
برّه و شیر ناریست و کمان	گاو و خوشه و بز ز خاک گران
باز دو پیکر و ترازو و دول	از هوا یافت بهره بیش ممول
هست خرچنگ و گزدم و ماهی	که بر آبستشان شهنشاهی
حمل و عقربست از این تاریخ	که شدستند خانهٔ مریخ
ثور و میزان ز زهره دارد بهر	زهره چون شاه و ثور و میزان شهر
پس از این هست خوشه و جوزا	کز عطارد گرفته‌اند بها
سرطان خانهٔ قمر گویند	شمس را جز اسد کجا جویند
قوس و حوتست خانهٔ هرمزد	جدی و دلو از زحل بجوید مزد
