ای گل، همه وقت این گل رخسار نماند	وقتی رسد آخر که به جز خار نماند
تاراج خزان آید و گلزار نماند	این تازگی حسن تو بسیار نماند
دیدار تو نیک و همه کس طالب دیدار	تو یوسف مصری و همه شهر خریدار
سودای تو دارند همه بر سر بازار	بازار تو را هست خریداری بسیار
دادست خدا حسن و جمال از همه پیش‌ت	این سرکشی و ناز بود از همه بیش‌ت
هرچند که هستند ز بیگانه و خویشت	بسیار غلامان کمربسته به پیشت
ای کافر پرعشوه و ای دلبر طناز	یک چشم زدن و انکنی چشم خود از ناز
هر لحظه کنی عشوه و ناز دگر آغاز	تا چند کنی ناز؟ که تا چشم کنی باز
تا چند به خون‌ریز هلالی شده‌ای تیز؟	از عشق بیندیش و ز آزار بپرهیز
شوخی مکن و تند مشو، عشوه مینگیز	مشکن دل سعدی، که ازین باغ دلاویز
