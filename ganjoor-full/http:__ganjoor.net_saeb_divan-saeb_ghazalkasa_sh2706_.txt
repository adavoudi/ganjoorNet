هستی ظاهر حجاب قرب یزدان می شود	ذره اینجا پرده خورشید تابان می شود
در دل ما خاکساران عشق می گردد هوس	در سفال ما خس و خاشاک ریحان می شود
عشق را گر اختیاری هست در واقع، چرا	چون زلیخا بد کند یوسف به زندان می شود؟
کوه و صحرا آمد از شور جنون ما به تنگ	تنگ جا بر سفره اینجا از نمکدان می شود
در دیار ما که خودبینی حجاب مطلب است	چون شکست آیینه را طوطی سخندان می شود
هر که معراج فنا را صائب آرد در نظر	چون شرر از صحبت آتش گریزان می شود
