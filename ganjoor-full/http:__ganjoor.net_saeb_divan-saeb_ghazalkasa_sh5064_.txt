همچون کمان سخت ز طبع غیور خویش	آسوده از کشاکش خلقم ز زور خویش
از آفتاب اگر به سرم تاج زر نهند	سر درنیاورم به فلک ازغرور خویش
چون کرم شبچراغ،زراندودآتشم	مستغنی ازستاره و ماهم زنورخویش
حیرات مرا به عالم وحدت کشیده است	نتوان زمن گرفت به کثرت حضور خویش
سیلاب با تلاطم دریا چه می کند؟	پروای شور حشر ندارم ز شور خویش
نه تاب وصل دارد و نه طاقت فراق	درمانده ام به دست دل ناصبور خویش
صائب مرا به عالم بالا دلیل شد	در زیر بار منتم از فکر دور خویش
