می شکفد گل به چمن تا ز نسیم سحری	وه چه خوشی گر نفسی پهلوی من باده خوری
گر ز خرابی منت نیست خبر رنجه مشو	مستی حسن ترا شاید اگر بی خبری
آهن و سنگ آب شود ز آه دل غم خور من	نرم نگردد دل تو وه چه عجب جانوری
هر کسی از پیرهنت رشک برد در برتو	من ز زمینی که تو آن زیر قدم می سپری
من به رهت خاک شدم بو که ته پا کنیم	سوی دگر پرشکنی کرده تو خوش می گذری
تا ستدی دل ز تنم ماند تنم خسته ز غم	باز دهد خسرو اگر جان ز تنش تو ببری
