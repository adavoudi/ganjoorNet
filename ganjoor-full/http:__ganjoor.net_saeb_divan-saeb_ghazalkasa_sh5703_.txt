ادب گذشته بر روی یکدیگر دستم	وگرنه همچو صدف نیست بی گهر دستم
تهی شود به لبم نارسیده رطل گران	ز بس که ریشه دوانده است رعشه در دستم
جدا چودست سبو از سرم نمی گردد	ز بس به فکر تو مانده است زیر سردستم
گره زکار دو عالم گشودن آسان است	نمیرود پی این کار مختصر دستم
کنون که شمع برون آمده است از فانوس	زبال و پر کف خاکستری است در دستم
ز آب گوهر من روی عالمی تازه است	چو خاک اگر چه تهی مانده از گهر دستم
به فکر مور میانی فتاده ام صائب	عجب رگی ز سخن آمده است در دستم
