تو را عشق همچون خودی ز آب و گل	رباید همی صبر و آرام دل
به بیداریش فتنه برخد و خال	به خواب اندرش پای بند خیال
به صدقش چنان سرنهی بر قدم	که بینی جهان با وجودش عدم
چو در چشم شاهد نیاید زرت	زر و خاک یکسان نماید برت
دگر با کست بر نیاید نفس	که با او نماند دگر جای کس
تو گویی به چشم اندرش منزل است	وگر دیده برهم نهی در دل است
نه اندیشه از کس که رسوا شوی	نه قوت که یک دم شکیبا شوی
گرت جان بخواهد به لب بر نهی	وگر تیغ بر سر نهد سر نهی
