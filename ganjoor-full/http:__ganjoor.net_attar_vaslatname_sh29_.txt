بی‌نشان شو یک دم از یاد و نشان	تا ببینی سر پنهانی عیان
بی‌نشان شو ای پسر در راه یار	تاتو باشی در دو عالم بختیار
بی‌نشان شو در ره مردان مرد	تا تو باشی در جهان آزاد وفرد
بی‌نشان شو در میان عام و خاص	تا بباشی پیش حق خاص الخواص
بی‌نشان شو ای فقیر پاکباز	تا تو باشی دردو عالم شاهباز
بی‌نشان شو در ره حق ای پدر	تا ز اسرار خدایابی خبر
بی‌نشان شو در ره توحید باش	دائماً در ترک و در تجرید باش
بگذر از خوف و رجا ای مرد کار	تا جمال دوست بینی آشکار
بعد منزل هیبت و انس ای فقیر	سالکان و طالبان را دستگیر
