از خط سبز نشد یک سر مو حسن تو کم	در ته زنگ ز شمشیر تو جوهر پیداست
نبض سیلاب بهارست رگ ابر بهار	عالم آشوبی ازان زلف معنبر پیداست
برق را ابر نسازد ز نظرها پنهان	شوخی حسن بتان از ته چادر پیداست
پیچش مو دهد از آتش سوزنده خبر	سوز مکتوب من از بال کبوتر پیداست
به نمکزار توان پی ز نمکدان بردن	شوری بخت من از دیده اختر پیداست
چشم بد دور ازان سلسله زلف دراز	که ز هر حلقه او عالم دیگر پیداست
از گرانسنگی در دست سبک مغزی من	شورش بحر ز بی تابی لنگر پیداست
این نه خط است که از عارض دلبر پیداست	پیچ و تاب من ازان عارض انور پیداست
