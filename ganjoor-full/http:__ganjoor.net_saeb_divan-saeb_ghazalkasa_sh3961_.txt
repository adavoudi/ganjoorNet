ز خانه مست برون آن نگار آمده بود	به اختیار نه بی اختیارآمده بود
شکفته روی وشلایین ومست وخواب آلود	به مدعای من دل فگار آمده بود
چو شاخ گل ز سراپاش خنده می بارید	گشاده روی تر از نوبهار آمده بود
خطر ز سایه خود داشت نخل نوخیزش	زبس که درخور بوس وکنار آمده بود
اگر چه بود ز مستی به هر طرف مایل	به جانب دل امیدوارآمده بود
چو آفتاب که آید برون ز چادر صبح	برون ز پرده شرم آن عذارآمده بود
پیاده بود به ظاهر چو گلبن نوخیز	ولی به بردن دلها سوارآمده بود
کمی نبود ز اسباب عیش بزمش را	برون ز خانه به قصد شکارآمده بود
هنوز بخت گرانخواب چشم می مالد	ز دولتی که مرا در کنار آمده بود
نبود شیوه او لطفی این چنین صائب	ز جذبه دل امیدوار آمده بود
