سبوکشان که به ظلمات عشق خضر رهند	ز جوی آب بقا هم به چابکی بجهند
جلا و جوهر این بوالعجب گدایان بین	که جلوه گاه جلال و جمال پادشهند
برون رو از خود و آنگه درون میکده آی	که خرقه ها همه اینجا به رهن باده نهند
کلاه بفکن و بر خاک نه سر نخوت	که مهر و ماه بر این در سران بی کلهند
چه چاره ده مه برج شرف به خانه ماست	که از شعاع و شفق رشگ ماه چاردهند
چه فر بخت بلندی است با مه و خورشید	که پاسبان در این بلند بارگهند
تو شهریار دراین هفتخوان تهمتن باش	که دیو نفس حرون است و راهبان نرهند
