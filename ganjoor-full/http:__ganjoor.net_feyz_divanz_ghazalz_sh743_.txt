در جهان افکندهٔ غوغای حسن	عاشقانرا کردهٔ شیدای حسن
حسن روی تست دریای محیط	ماه رویان شبم دریای حسن
ملک استغنا مسلم مر تراست	جان استغناست استغنای حسن
عرش بر خاک مذلت رو نهد	پیش آن کرسی که باشد جای حسن
در هوا سرگشته دلها ذره‌سان	پیش خورشید جهان آرای حسن
کوه صبر پردلان را بر کند	گردش چشم خوش شهلای حسن
جان اهل دل ز تن بیرون کشد	قوت بازوی استیلای حسن
خون عشاق ار بریزد گو بریز	لشکر سلطان بی‌پروای حسن
آتش افروزی و عاشق سوزیست	مقتضای خوی مادرزای حسن
عشق خوبان در دلت جا دادهٔ	زان خیالت فیضفیض شد ماوای حسن
