از حسن تو جیب خاک پر ماه است	یوسف ز خجالت تو در چاه است
خالی که ز گردن تو می تابد	همچشم ستاره سحرگاه است
بگذار جگی جگی ببوسم من	خالی که بر آن جگی جگی گاه است
عمر عاشق ز خضر کمتر نیست	این رشته ز پیچ و تاب کوتاه است
هر آینه راست جوهر خاصی	آیینه سینه جوهرش آه است
در منزل کفر و دین نمی ماند	با عشق سبکروی که همراه است
انگشت به هیچ حرف نگذارد	از درد سخن کسی که آگاه است
صائب ز زمین دل برون آور	طول املی که ریشه آه است
