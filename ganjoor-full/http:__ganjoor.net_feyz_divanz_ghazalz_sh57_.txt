گفتمش دل بر آتش تو کباب 	گفت جانها زماست در تب و تاب 
گفتمش اضطراب دلها چیست	گفت آرام سینه های کباب 
گفتمش اشک راه خوابم بست 	گفت کی بود عاشقانرا خواب 
گفتمش بهر عاشقان چکنی 	گفت بر گیرم از جمال نقاب 
گفتمش پرده جمال تو چیست 	گفت بگذر زخویشتن در ایاب 
گفتمش تاب آن جمالم نیست 	گفت چون بی تو گردی اری تاب
گفتمش باده لب لعلت 	گفت از حسرتش توان شد آب 
گفتمش تشنهٔ وصال توام 	گفت زین می کسی نشد سیراب 
گفتمش جان و دل فدا کردم 	گفت آری چنین کنند احباب
گفتمش مرد فیض در غم تو 	گفت طوبی لهم و حسن مآب 
