لب لعلت ز می ناب رباینده ترست	چشم مخمور تو از خواب رباینده ترست
نگه گرم تو از برق سبک جولانتر	طرز رفتار ز سیلاب رباینده ترست
حسن تلخ تو گلوسوزترست از شکر	خم زلف تو ز قلاب رباینده ترست
حسن تلخ تو گلوسوزترست از شکر	خم زلف تو ز قلاب رباینده ترست
پرتو صبح بناگوش تو در سایه زلف	دیده را از شب مهتاب رباینده ترست
نیست از حلقه آن زلف برون شد دل را	این سبکدست ز گرداب رباینده ترست
عالمی دست ز جان شست ز نظاره او	خط تردست تو از آب رباینده ترست
خطر از بیخبری بیش بود پیران را	در دم صبح، شکرخواب رباینده ترست
پیش چشمی که شناسد خطر خودبینی	آب آیینه ز سیلاب رباینده ترست
تا نظر یافتم از چشم نکویان صائب	سخن من ز می ناب رباینده ترست
