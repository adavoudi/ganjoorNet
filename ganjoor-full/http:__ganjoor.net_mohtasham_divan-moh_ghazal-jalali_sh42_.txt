بود دی در چمن ای قبلهٔ حاجتمندان	دل ز هجر تو و وصل دگران در زندان
پر گره گشت درونم ز تحمل چون مار	بر جگر به سکه در آن حبس فشردم دندان
صد تن آنجا به نشاط و ز فراق تو مرا	غصه چندان که نخواهی و الم صد چندان
کام پر زهر و جگر پر نمک و دل پرخون	می‌نمودم به حریفان لب خود را خندان
در ببستند ز اندیشه پس خم زدنم	در عشرت به رخ اهل محبت بندان
حرف دلکوب حریفان به دلم کاری کرد	که مگر حدت حداد کند با سندان
بی‌حضور تو من و محتشم آنجا بودیم	بر طرب غصه گزینان به الم خورسندان
