عشق مقید به خط وخال نگردد	رهزن مرغان قدس دانه نباشد
بوالهوس وعشق بی غرض چه خیال است	گریه اطفال بی بهانه نباشد
کار سپر می کند گشاده جبینی	وای بر آن کس که شادمانه نباشد
سلسله جنبان چه می کند دل عاشق	جنبش گردون به تازیانه نباشد
لازم فقرست تیره رویی دارین	لیلی ما بی سیاه خانه نباشد
عشق به رنگ هوس ز پرده برآید	صائب اگر شرم در میانه نباشد
مستی ما از می شبانه نباشد	مطرب ما از برون خانه نباشد
جوش شکایت کجاوخون شهیدان	آتش یاقوت را زبانه نباشد
