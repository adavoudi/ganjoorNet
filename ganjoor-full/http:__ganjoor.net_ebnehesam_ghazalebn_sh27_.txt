بیا که بوی ریاحین دمید و گل بشکفت	صبا به زلف معنبر بساط سبزه برفت
به باغ نرگس مخمور جام جم برداشت	به بزم گاه چمن لاله پر ، پیاله گرفت
صبا به دست سحر گه به نوک نیزه خار	حریر گل بدرید و قبای غنچه بسفت
میان سبزه سیراب عکس لاله ببین	که لعل ناب چگونه است با زمرد جفت
شکفت گل ، می گلگون بده که موسم گل	حدیث توبه و تقوا حکایتی است شگفت
ز بلبلان چمن پرس نکته توحید	که آشکار شود بر تو راز های نهفت
خیال خواب برفت از دُماغ ابن حسام	که بلبل از هوس گل نمی تواند خفت
