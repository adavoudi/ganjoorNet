بوسعید مهنه در آغاز کار	پیش لقمان رفت روزی بی قرار
سنگ در یک دست میافراشت او	سوخته در دست دیگر داشت او
شیخ گفتش چیست سنگ و سوخته	گفت تا گردانمت آموخته
میزنم این سنگ بر سر محکمت	سوخته برمینهم چون مرهمت
زانکه این دردی که این ساعت تراست	این چنین درمانش خواهد گشت راست
گه ز ضرب او جراحت میرسد	گه ز مرهم نیز راحت میرسد
گر ز ضرب او جراحت نبودت	تا ابد اومید راحت نبودت
راحت خود را شدی پیوسته دوست	بی جراحت نیز فقرت آرزوست
