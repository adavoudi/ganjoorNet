عاشق که بود غلام معشوق	سرمست علی‌الدوام معشوق
از خویشتنش خبر نباشد	دایم مست مدام معشوق
مستی نکند ز آب انگور	مستیش همه ز جام معشوق
برخواسته از سر دو عالم	پابنده شده بدام معشوق
از کام و هوای خویش رسته	کامش همه گشته کام معشوق
گامی ننهاده هیچ جائی	جز بر آثار گام معشوق
گم کرده نشان و نام خود را	گشته است نشان بنام معشوق
وحشی صفت از جهان رمیده	وز جان و دلست رام معشوق
گوش هر قوم با سروشی است	گوش فیض و پیام معشوق
