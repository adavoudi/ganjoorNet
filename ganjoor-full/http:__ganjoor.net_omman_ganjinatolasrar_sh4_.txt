نه فلک راست مسلم نه ملک را حاصل
	آنچه در سر سویدای بنی آدم ازوست (حافظ)
باز ساقی برکشید از دل خروش	گفت ای صافی دلان درد نوش
مرد خواهم همتی عالی کند	ساغر ما را ز می خالی کند
انبیا و اولیا را بانیاز	شد بساغر، گردن خواهش دراز
جمله را دل در طلب چون خم بجوش	لیک آن سر خیل مخموران خموش
سر ببالا یکسر از برنا و پیر	لیک آن منظور ساقی سر بزیر
هریک از جان همتی بگماشتند	جرعه‌یی از آن قدح برداشتند
باز بود آن جام عشق ذوالجلال	همچنان دردست ساقی مال مال
جام بر کف؛ منتظر ساقی هنوز	اللّه اللّه غیرت آمد غیر سوز
