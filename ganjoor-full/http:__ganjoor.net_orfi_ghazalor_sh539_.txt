تا به خون ریزیم اشارت ها نمود ابروی او	میل خون ریزی خود فهمیدم از هر موی او
چون خرامد در دلم جان، هم چو آب زندگی	سر نهد در پای سرو قامت دلجوی او
تا خیال قامتش بیرون نیامد از دلم	کرده ام زنجیر یایش حسرت گیسوی او
گر نمی گردد مه من گرم کین از مهر نیست	از نزاکت طاقت گرمی  ندارد خوی او
تا بود آمد شدش بر خاک من ای هم نشین	چون بمیرم شب نهانم دفن کن در کوی او
من که حسرت می کشم عرفی برای دیگران	شیشهٔ می را کی توانم دید بر زانوی او
