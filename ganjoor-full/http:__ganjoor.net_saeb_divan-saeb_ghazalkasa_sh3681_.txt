ز بردباری من موج می شود لنگر	ز خاکساری من صدر آستان گردد
فلک ز بار غم من به خاک بندد نقش	زمین ز بال و پر شوقم آسمان گردد
اگر چه خضر ز آب حیات سیراب است	ز یاد تیغ تواش آب در دهان گردد
شدی چو پیر ز اهل جهان کناری گیر	که هرکه مانده شود بار کاروان گردد
به قسمت ازلی باش از جهان خرسند	که چون فضول شود میهمان گران گردد
چو ماه عید عزیز جهان شود صائب	ز بار درد قد هر که چون کمان گردد
نسیم گل ز سبکروحیم گران گردد	ز چرب نرمی من مغز استخوان گردد
