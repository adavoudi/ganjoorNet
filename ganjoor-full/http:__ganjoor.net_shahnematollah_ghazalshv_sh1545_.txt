نعمت الله ماست پیر ولی	یادگار محمد است و علی
نعمت الله هست و خواهد بود	نعمت لایزال لم یزلی
یاد او کرده ام به روز و شب	ذکر او گفته ام خفی و جلی
نعمت الله را مشو منکر	ور شوی کافری و در خللی
حق تعالی به او کرم فرمود	ذوق جاوید و عشق لم یزلی
ابدی باشد ای برادر من	هر عطائی که آن بود ازلی
رافضی نیستم ولی هستم	مؤمن پاک و خصم معتزلی
مذهب جد خویشتن دارم	بعد از او پیرو علی ولی
سید ملک نعمت اللهم	با چنین بنده ای چه در جدلی
