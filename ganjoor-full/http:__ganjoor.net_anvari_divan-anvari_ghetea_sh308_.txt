دراز گشت حدیث درازدستی ما	سپید گشت به یک ره سپیدکاری برف
زمین و آب دو فعلند پر منافع سخت	هوا و آب دو بحرند پر عفونت ژرف
فغان من همه زین عیش تلخ و روی ترش	چنانکه قلیه افعی خوری بریق ترف
فغان من ز خداوند من حمیدالدین	که از وجود من او را فراغتیست شگرف
در این چنین مه و موسم که درع ماهی را	ز زور لرزهٔ دریا نه قبه ماند و نه ظرف
به صد هزار تکلف به خدمتش بردم	قصیده‌ای که نه نقدش عیار یافت نه صرف
ز عرض کردن و ناکردنش چنان که کنند	خبر نکرد مرا بعد هفته‌ای به دو حرف
