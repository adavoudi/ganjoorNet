دور باش ای خواجه از اهل نفاق	در جهنم دان منافق را وثاق
سه علامت در منافق ظاهرست	زان سبب مقهور قهر قاهرست
وعده‌های او همه باشد خلاف	قول او نبود بغیر از کذب ولاف
مؤمنان را کم رعایت می‌کند	هم امانت راخیانت می‌کند
نیست در وعده منافق را وفا	زان نباشد در رخش نور و صفا
تا نپنداری منافق را امین	نیست باداتخمش از روی زمین
از منافق ای پسر پرهیز کن	تیغ را از بهر قتلش تیز کن
با منافق هر که همره می‌شود	منزل او در تک چه می‌شود
