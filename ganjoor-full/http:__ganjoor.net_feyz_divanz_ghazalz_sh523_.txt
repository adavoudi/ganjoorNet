ز عشق جوی کرامت ز عشق جوی شرف	بغیر عشق نباشد رهی بهیچ طرف
بغیر عشق مکن هیچ کار اگر بکنی	غرامتست و ندامت تحسر است واسف
بعشق کوش که فخر است عشق مردانرا	مفاخران نرسد شان بغیر عشق صلف
بکوش تا که کند عشق رخنه در دل تو	ز سینه ساز برای خدنگ عشق هدف
بغیر عشق منه دل که زود برگیری	بغیر عشق مکن نقد عمر خویش تلف
بهر طرف بمپوی و عنان بعشق سپار	برد ترا بهمان ره که رفت شاه نجف
ز من شنو سخن راست یار در دل ماست	بعشق کوش و برون آور این گهر ز صدف
اگر تو غوص کنی در بحار گفته فیض	سفینه پر کنی از دُر که آوریش بکف
