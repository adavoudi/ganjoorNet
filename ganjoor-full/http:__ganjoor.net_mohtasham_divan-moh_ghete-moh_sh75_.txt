سرا سروران جد اعلای تو	محمد رسول امین کریم
که از بس به خلق خداوند بود	به نام خود او را رئوف و رحیم
گران سنگ شد لنگر حلم او	به خفت کشیدن ز خضم لعیم
به میراثش اکنون تو را می‌رسد	تحمل باعدا ز خلق عظیم
که از زمرهٔ عترت وی توئی	که ذاتت حلیم است و طبعت سلیم
غرض کز جهالت به خدام تو	که می‌گفت اگر خصم بی‌ترس و بیم
به حملش ز در دور کردی چنان	که شرمنده برتافت روزان حریم
بدان سان که از کعبهٔ دل شود	بلا حول آواره دیو رجیم
