الا ای بچهره گلستان من	منم آن تو و تویی آن من
بهار رخت گلستان منست	خزان دور باد از گلستان من
دلم خسته کردی بهجران خویش	لبت خسته بادا بدندان من
نه آن درد دارم که عاجز بود	طبیب وصالت ز درمان من
مرا بی تو چون زندگانی بود	منم مرده تو تویی جان من
حزینم چو یعقوب وآگه نیی	ز سوز دل و چشم گریان من
تو بر تخت ملکی چو یوسف عزیز	چه غم داری از بیت احزان من
بمهری که افتاد با تو مرا	درنده چو گر کند اخوان من
وجودم ز سر تا قدم آن تست	سر تست اندر گریبان من
