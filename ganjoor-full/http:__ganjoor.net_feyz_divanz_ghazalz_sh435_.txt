مراست دیدن روی تو بی‌نقاب لذیذ	چنانکه تشنهٔ دو روزه است آب لذیذ
بود لذیذ مرا در بهشت ذوق و صال	چنانکه عابد صد ساله را ثواب لذیذ
بود مراد تو ترک حساب ای زاهد	مراست چون و چراهاش در حساب لذیذ
مرا بروز قیامت پس از لقای حبیب	بود جوار وی و پرسش و خطاب لذیذ
ز حور و قصر بلوز و عسل مگوی که من	جزاوم هیچ نباشد بهیچ باب لذیذ
بود ز چشم خوش یار لذت مستیم	چنانکه عامه را مستی شراب لذیذ
از این جهان غم او انتخاب کردم من	که نزد من غم او هست بیحساب لذیذ
بود ز سینهٔ بربان خود مرا لذت	چنانکه گرسنهٔ را بود کباب لذیذ
نماند صحبت اصحاب را دگر فیضی	مراست فیض‌ همین صحبت کتاب لذیذ
