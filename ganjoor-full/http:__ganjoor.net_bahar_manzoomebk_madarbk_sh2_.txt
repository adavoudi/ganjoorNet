خواستگار آمد و با رنج دراز	خوانده‌ شد خطبه ‌و شد عقد فراز
خیمه کشت ازگل روبش گلشن	ناقه کشتند و شد آتش روشن
زان عروسی و از آن دامادی	مادرش کرد فراوان شادی
لیک از آغاز، عروس بدخوی	سر گران داشت بدان مادرشوی
زال خندان به تماشای عروس	آن جفاپیشه رخ از قهر عبوس
زال اگر رفتی و شیر آوردی	دختر از قهر بر آن تف کردی
زال اگر آب کشیدی ز غدیر	دختر آن آب فشاندی به کوبر
زال نان پختی و خوان بنهادی	دختر آن نان به ستوران دادی
پسر آوردی اگر صید ز راه	متعفن شدی اندر خرگاه
زان که گر زال زدی دست بر او	دختر آن لقمه نبردی به گلو
