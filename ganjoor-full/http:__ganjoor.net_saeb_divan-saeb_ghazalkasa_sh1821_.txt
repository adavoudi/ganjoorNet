ز دام سوختگان عشق را رهایی نیست	ز لفظ، معنی بیگانه را جدایی نیست
درین زمانه چنان راه فیض مسدوست	که از شکاف دل امید روشنایی نیست
خوش است دردل شب دستگیری محتاج	عبادتی که نهانی بود ریایی نیست
ز بیقراری دراست تیغ بازی من	وگرنه موج مرا میل خودنمایی نیست
دل من و تو ز همصحبتان دیرینند	مرا به ظاهر اگر با تو آشنایی نیست
ز فیض بی ثمری فارغ از خزان شده ام	مرا چو سرو شکایت ز بینوایی نیست
فغان که آبله در پرده می کند اظهار	شکایتی که مرا از برهنه پایی نیست
خمش ز دعوی دانش، که جهل را صائب	هزار حجت ناطق چو خودستایی نیست
