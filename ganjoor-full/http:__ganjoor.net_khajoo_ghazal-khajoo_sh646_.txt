نکنم حدیث شکر چو لبت گزیدم	چه کنم نبات مصری چو شکر مزیدم
بتو کی توان رسیدن چو ز خویش رفتم	ز تو چون توان بریدن چو ز خود بریدم
چه فروشی آب رویم که بملک عالم	نفروشم آرزویت که بجان خریدم
ندهم کنون ز دستت که ز دست رفتم	نروم ز پیش تیغت که بجان رسیدم
چه نکردم از وفا تا بتو میل کردم	چه ندیدم از جفا تا ز تو هجر دیدم
که برد خبر به یارم که ز اشتیاقش	ز خبر برفتم از وی چو خبر شنیدم
نکشیده زلف عنبر شکنش چو خواجو	نتوان بشرح گفتن که چها کشیدم
