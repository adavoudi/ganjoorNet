خط تو دایره ماهتاب را بگرفت	به باغ عارض تو سبزه آب را بگرفت
ستاره چشم سر طرّه قمر پوشید	به زیر سایه شب آفتاب را بگرفت
به شب ، جمال تو، گفتم ببینم اندر خواب	خیال روی تو در دیده خواب را بگرفت
دلم ز فتنه ی چشم تو گر چه بود خراب	غمت بیامد و ملک خراب را بگرفت
به رقص زهره به خنیاگری به چرخ آمد	به چنگ دوش چو زهره رباب را بگرفت
مقیم کوی تو شد دل چه بخت یار دلیست	که استانه ی دولت مآب را بگرفت
بس از خیال پرستی و مستی ابن حسام	که صبح شیب تو شام شباب را بگرفت
