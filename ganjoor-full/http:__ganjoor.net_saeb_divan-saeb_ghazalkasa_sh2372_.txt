گرچه انفاس گرامی سینه صرف آه کرد	اینقدر شد دانه خود را جدا از کاه کرد
تا نگارین شد زمی دست سبو در زیر سر	دست ارباب طمع را از طلب کوتاه کرد
بی وداع ما سفر کردن نه از آداب بود	می توانستیم آخر همتی همراه کرده
برگ را پنهان کند بسیاری بار درخت	کثرت نعمت زبان شکر را کوتاه کرد
رنگها در روز روشن می نماید خویش را	از سیه کاری مرا موی سفید آگاه کرد
با خس و خاشاک، صائب موجه دریا نکرد	آنچه با ما ساده لوحان آب زیر کاه کرد
