از خود برون نیامده دیوانه ام هنوز	مشغول خاکبازی طفلانه ام هنوز
درخون خود مضایقه با تیغ می کنم	خام است جوش باده میخانه ام هنوز
هرچند عمرهاست که بیگانه ام ز عقل	درباغ عشق سبزه بیگانه ام هنوز
عمری است گر چه دور ز میخانه مانده ام	گردد ز بوی می سر پیمانه ام هنوز
خاکسترم به باد فنا رفت و شمعها	خون می کنند بر سر پروانه ام هنوز
هرچند هفتخوان را شکسته ام	در ششدرست همت مردانه ام هنوز
باآن که خوشه ام ز ثریا گذشته است	آزروی غیرت است خجل، دانه ام هنوز
پیری اگر چه بال وپرم رابهم شکست	دل می پرد به صحبت طفلانه ام هنوز
صائب گذشته است زسرآب و می جهد	بی اختیار العطش از دانه ام هنوز
