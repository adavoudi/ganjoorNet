آن یکی دیوانهٔ میگفت زار	کز همه عالم مرا اینست کار
تا کنم بر روی خاکستر نشست	خاک میریزم بسر از هر دو دست
هم پلاسی را بگردن افکنم	هم کنب را بر میان محکم کنم
اشک میبارم بزاری بردوام	چکنم و چکنم همی گویم مدام
تاکسی کو پیشم آید راز جوی	گویدم آخر چه بودت باز گوی
من بدو گویم که ای صاحب مقام	می ندانم می ندانم و السلام
چکنم و چکنم همیشه جفت ماست	می ندانم می ندانم گفت ماست
گر در این میدان کشندت یک دمی	برتو تابد از تحیر عالمی
ور ره این پرده نگشاید ترا	این همه افسانهٔ آید ترا
گر ترا دانش اگر نادانیست	آخر کار تو سرگردانیست
