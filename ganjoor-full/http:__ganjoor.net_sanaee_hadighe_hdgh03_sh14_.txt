از خدای آمده بر جانت	به رسالت به شهر ویرانت
بی‌خودی تخت و بی‌کلاهی تاج	لشکرش رعب و مرکبش معراج
سیرت و خلق او مؤکّدِ حلم	خرد و جان او مؤیّدِ علم
پشت احمد چو گشت محرابی	پیش روی آمدی چو اعرابی
شده جبریل در موافقتش	بدوی صورت از موافقتش
جبرئیل از پی دعا کردن	راست انگشت و خم سر و گردن
که نمودی چو شرقی از غربی	رای او روی دحیة الکلبی
از گریبان بعث سر بر کرد	دامنِ شرع پر ز گوهر کرد
کرده پیشش نثار در محشر	هشت حمال عرش و هفت اختر
