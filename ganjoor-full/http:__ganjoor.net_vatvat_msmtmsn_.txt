گفتار تو پرداخته آیات هنر	کردار تو افراخته رایات ظفر
ایام ز اخبار تو با فخر و شرف	اسلام ز آثار تو با قدر و ظفر
در حیرت فرزانگیت هر سرور 	در غیرت مردانگیت هر صفدر
پیراسته از خامهٔ تو هر دولت 	آراسته از نامهٔ تو هر کشور
همه اقوال سدید تو مثل 	همه افعال حمید تو سمر
شده گویندهٔ مدحت دلشاد	شده جویندهٔ قدحت غم خور
اصطناع کرمت مانع هر شدت	و ارتفاع هممت دافع هر ظلمت
عاقلان ز بیان تو همه همت	سایلان را ز بنان تو همه نعمت
تا جهانست درو باد ترا لذت 	تا زمانست درو باد ترا حشمت
