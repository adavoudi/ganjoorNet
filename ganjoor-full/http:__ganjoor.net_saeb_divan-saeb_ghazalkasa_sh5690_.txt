مختلف چند ازین پرده نیرنگ شویم	پرده بردار که تا جمله یک آهنگ شویم
تخته مشق تجلی است دل ساده ما	ما نه طوریم به یک جلوه سبک سنگ شویم
نیست چون سوخته ای تا دل ما صید کند	به که پنهان چو شرر در جگر سنگ شویم
دانه سوخته خجلت کشد از روی بهار	ما نه آنیم که شاد از می گلرنگ شویم
باختن لازم رنگ است درین بازیگاه	هیچ تدبیر چنان نیست که بیرنگ شویم
دانه سوخته خجلت کشد از روی بهار	ما نه آنیم که شاد از می گلرنگ شویم
باختن لازم رنگ است درین بازیگاه	هیچ تدبیر چنان نیست که بیرنگ شویم
خبر ازکوتهی بال و پر خود داریم	به چه امید برون زین قفس تنگ شویم
می شود بزم می افسرده ز هشیاری ما	چه بر آیینه روشن گهران زنگ شویم
دل تنگ است سراپرده آن جان جهان	صائب از تنگدلیها ز چه دلتنگ شویم؟
