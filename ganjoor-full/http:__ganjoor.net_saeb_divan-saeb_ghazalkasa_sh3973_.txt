دل فسرده ز داغ آتشین عذار شود	که سنگ دیده ور از خرده شرارشود
اگر ز اهل دلی با شکستگی خوش باش	که دل شکسته چو گردد یکی هزار شود
چه غم ز سختی ایام پاک گوهر را	که لعل در جگر سنگ آبدار شود
به جای گرد قیامت ز خاک برخیزد	به این روش اگر آن فتنه جو سوار شود
فروغ روی تو از صد نقاب می گردد	مگر عذار ترا شرم پرده شود
ز اتفاق شود دشمن ضعیف قوی	که مور در نظر از اجتماع مار شود
نمی توان به سخن زود شد علم صائب	که از هزار یکی بر سخن سوار شود
