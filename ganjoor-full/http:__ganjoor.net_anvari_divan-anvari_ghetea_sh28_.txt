درین دو روزه توقف که بو که خود نبود	درین مقام فسوس و درین سرای فریب
چرا قبول کنم از کس آنکه عاقبتش	ز خلق سرزنشم باشد از خدای عتیب
مرا خدای تعالی ز آسیای فراز	که عقل حاصل آنرا نیاورد به حسیب
چو می‌دهد همه چیزی به قدر حاجت من	چنان که بی‌خبر سیب ماه رنگ به سیب
ز بهر حفظ حیات آنچه بایدم ز کفاف	ز بهر کسب کمال آنچه بایدم ز کتیب
هزار سال اگر عمر من بود به مثل	مرا نیاز نیاید به آسیای نشیب
دو نعمتست مرا کان ملوک را نبود	به روز راحت شکر و به روز رنج شکیب
