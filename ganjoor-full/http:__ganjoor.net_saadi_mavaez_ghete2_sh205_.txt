شنیده‌ام که فقیهی به دشتوانی گفقت	که هیچ خربزه داری رسیده؟ گفت آری
ازین طرف دو به دانگی گر اختیار کنی	وزان چهار به دانگی قیاس کن باری
سؤال کرد که چندین تفاوت از پی چیست	که فرق نیست میان دو جنس بسیاری
بگفت از اینچه تو بینی حلال ملک منست	نیامدست به دستم به وجه آزاری
وزان دگر پسرانم به غارت آوردند	حرام را نبود با حلال مقداری
فقیه گفت حکایت دراز خواهی کرد	ازین حرامترت هست صد به دیناری؟
