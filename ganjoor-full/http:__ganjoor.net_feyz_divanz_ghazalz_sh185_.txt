دوش از من رمیده میرفت	دامان زکفم کشیده میرفت
میرفت و مرا به حسرت از پی	دریا دریا زدیده میرفت
میرفت به ناز و رفته رفته	آرام دل رمیده میرفت
میرفت و دل شکسته از پی	نالان نالان طپیده میرفت
میرفت و روان روان بدنبال	تن در عقبش خمیده میرفت
میرفت سرور و شادمانی	از سینه مرا و دیده میرفت
میرفت بیاد هجرش از پی	هوش از سر من پریده میرفت
میرفت و فغان من بدنبال	او فارغ و ناشنیده میرفت
میرفت و منش فتاده در پی	صد پرده من دردیده میرفت
میرفت و جهان جهان تغافل	گفتی که مرا ندیده میرفت
میرفت بصد هزار تمکین	سنجیده و آرمیده میرفت
کس سرو چمن چمان ندیده است	آنسو روان چمیده میرفت
حیف است که بر زمین نهد پای	ای کاش فرا ز دیده میرفت
بس فیض ز رفتنش غزل کاش	در آمدنش قصیده میرفت
