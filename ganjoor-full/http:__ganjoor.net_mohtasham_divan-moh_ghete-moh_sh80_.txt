ناگه از طبعم مشام دل شنید	بوی طوفان خیزی کون و مکان
بهر آن گردید نطقم نوحه گر	کز اجل دی میر زرین افسران
مالک گردون شکوه کامکار	کامل عالی سریر کامران
زین ملک و سلطانت سلطان حسین	شهسوار نامدار نوجوان
شد روان با هودج گردون اساس	بهر سیر ملک فردوس از جهان
زان الم انس و ملک یک سر شدند	اهل ماتم بر زمین و اسمان
وز پی سال وفاتش از جمل	بست دل گویا طلسمی در زبان
و آن طلسم از شانزده مصرع بود	کلک عاجل را ز فکرم بر زبان
