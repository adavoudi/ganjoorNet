ای چشمت از غزال ختن خوش نگاه تر	از روز عاشقان شب زلفت سیاه تر
از خط سبز اگر چه شد حسن مهربان	حسن توشد ز سبزه خط دلسیاه تر
سیر غزال اگر چه مقید به راه نیست	از چشم وحشی توبود سر به راه تر
دربارگاه رحمت و دیوان عفو تو	لرزانترست هرکه بود بیگناه تر
در یوزه نگه کنی از دیده های دام	آهو ندیده ام ز تو عاشق نگاه تر
هر چند روزگار ستمکار و کینه جوست	چشم ستمگر تو بود کینه خواه تر
صائب دل شکسته من در بساط خاک	از مرغ پر شکسته بود بی پناه تر
