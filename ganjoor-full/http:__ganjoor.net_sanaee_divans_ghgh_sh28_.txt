برخیز و برافروز هلا قبلهٔ زردشت	بنشین و برافگن شکم قاقم بر پشت
بس کس که به زردشت نگروید و کنون باز	ناکام کند روی سوی قبلهٔ زردشت
بس سرد نپایم که مرا آتش هجران	آتشکده کرد این دل و این دیده چو چرخشت
گر دست نهم بر دل از سوختن دل	انگشت شود بی‌شک در دست من انگشت
ای روی تو چون باغ و همه باغ بنفشه	خواهم که بنفشه چنم از زلف تو یک مشت
آنکس که ترا کشت، ترا کشت و مرا زاد	و آنکس که مرا زاد مرا زاد و ترا کشت
