هر که روی تو دید جان دانست	لب شیرینت، را همان دانست
حسن تو عالمی بخواهد سوخت	هم در آغاز می توان دانست
نرخ کردی به بوسه ای جانی	بنده بخرید و رایگان دانست
ذقنت چه نمود و دل به خیال	بوسه ای زد، مگر دهان دانست
دل ز هجر تو بس که تنگ آمد	مرگ را عمر جاودان دانست
دی به کویت تن ضعیف مرا	زاغ بربود و استخوان دانست
غمزه تو زبان کشید ز من	که مرا نیک بی زبانی دانست
کرد بر من دلت به نادانی	هر چه از جور بیکران دانست
پیش ازین غم نبود خسرو را	غم که دانست این زمان دانست
