مرغ صحرائی به دریا مایل است	مرغ آبی هم به دریا مایل است
ما نه دریائیم و دریا عین ماست	هر که او با ماست با ما مایل است
ترک راهمت به ترکستان کشد	خاطر هندو به مأوا مایل است
نفس خواجه خواجه را آرد به زیر	گرچه روح او به بالا مایل است
گر سنائی سوی غزنی میرود	بوعلی سینا به سینا مایل است
رند اگر می می خورد عیبش مکن	کو به اصل خویش گویا مایل است
نعمت الله عاشقانه روز و شب	با جناب حق تعالی مایل است
