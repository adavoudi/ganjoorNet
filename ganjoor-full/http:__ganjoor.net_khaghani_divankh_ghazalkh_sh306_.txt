هست به دور تو عقل نام شکسته	کار شکسته دلان تمام شکسته
عشق تو بس صادق است آه که دل نیست	باده عجب راوق است و جام شکسته
صبح امید مرا به تاختن هجر	برده و در تنگنای شام شکسته
گوهر عمرم شکسته شد ز فراقت	ایمه به صد پاره شد کدام شکسته
از تو وفا چون طلب کنم که در این عهد	هست طلسم وفا مدام شکسته
زیر فلک نیست جنس و گر هست	هست به نوعی ز دهر نام شکسته
گویی کی بینم من آسیای فلک را	آب زده، سنگ سوده، بام شکسته
ای دل خاقانی از سخن چه گشاید	رو که شد اهل سخن تمام شکسته
