این نمودیم حدّ این پنجاه	کرد باید کنون سخن کوتاه
حکما جمله حدّ این امراض	این نهادند بر سواد و بیاض
از اطباء عام این ایّام	گر بپرسی از این همه یک نام
به خدا ار شناسد و داند	ور هزارن کتاب برخواند
همه از جهل پر شر و شورند	همه کناس و اکمه و کورند
صدهزاران مریض را هر سال	بکشند از تباهی افعال
همه هستند یار عزرائیل	قاتل ایشان و خلق جمله قتیل
وای آنکس که هست حاجتمند	به چنین قوم کور بی‌در و بند
ای خداوند از این چنین حکما	خلق را کن به فضل خویش رها
که جهان شد ز فعلشان ویران	خلق را زین بدان به جان برهان
