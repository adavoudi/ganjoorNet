برق خاشاک گنه، روزه تابستان است	دود این آتش جانسوز به از ریحان است
می توان یافت ز سی پاره ماه رمضان	آنچه ز اسرار الهی همه در قرآن است
هست در غنچه لب بسته این ماه نهان	گلستانی که نسیمش نفس رحمان است
مشو از عزت این مهر الهی غافل	که درین مهر بی گنج گهر پنهان است
ماه رویی که شب قدر بود یک خالش	در سراپرده ماه رمضان پنهان است
میکند روزه ماه رمضان عمر دراز	مد انعام درین دفتر و این دیوان است
غفلت از تشنگی و گرسنگی کم گردد	که لب خشک بر این بند گران سوهان است
باش با قد دو تا حلقه این در صائب	که مراد دو جهان در خم این چوگان است
