آه که از جور چرخ، وز ستم روزگار	خسرو ملک وجود، شد به دیار عدم
آه که برچیده شد زود ز بزم جهان	مسند شهبازخان خان جمیل الشیم
رفت امیر زمان تاج اعاظم که بود	معدن عز و شرف منبع جود و کرم
نخل بلندش که بود سرو ریاض جهان	خم شد و از پا فتاد زین فلک پشت خم
دیدهٔ ایام ریخت از غم او سیل خون	بر سر عالم فشاند ماتم او خاک غم
چون ز غم آباد دهر یافت ملالت نهاد	در روضات جنان با دل خرم قدم
خامهٔ هاتف نوشت از پی تاریخ او	آه ز دنیا برفت صاحب سیف و قلم
