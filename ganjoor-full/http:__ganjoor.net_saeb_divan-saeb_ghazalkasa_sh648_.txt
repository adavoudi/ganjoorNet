دوام نیست چو ایام گل جوانی را	شتاب خنده برق است شادمانی را
مکن به لهو و لعب صرف، نوجوانی را	به خاک شوره مریز آب زندگانی را
به کلفتی که ز دوران رسد گرفته مباش	که گردباد سبک می برد گرانی را
به پایداری غم نیست روزگار نشاط	شتاب خنده برق است شادمانی را
توان ز آینه جبهه سکندر دید	سیاه کاسگی آب زندگانی را
اگر چه قامت خم کرد طاق نسیانم	چنان نشد که فرامش کنم جوانی را
قرار در تن خاکی مجو ز جان صائب	حضور، پا بر رکاب است کاروانی را
