از عشق یار نوخط دل زود می گشاید	فصل بهاراز دل زنگار می زداید
حسن برهنه رویان بر یک قرار باشد	هر روز خط کمالی بر حسن می فزاید
از یار چارابرو سخت است دل گرفتن	کشتی ز چار موجه کمتر به ساحل آید
هر کس فکند خود راافکند عالمی را	هر کس به خود برآید با عالمی برآید
عشق است بی تکلف حسن است لاابالی	تا با که خوش بر آید تا از کجا نماید
آیینه دار عشقند ذرات هر دو عالم	این آفتاب جانسوز تا از کجا برآید
گلهای بوستانی بر هم نهند دیوان	دیوان خویش صائب در هر کجا گشاید
