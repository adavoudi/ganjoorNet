ز شهر دل به گوشم هر نفس فریاد می آید	که اینک لشگر غم خوش به استعداد می آید
اگر شیرین عنان را گرم سازد، بنگرد خسرو	که گلگون جانب او ، یا بر فرهاد می آید
دلم در دام آن صیاد مستغنی است و می ترسم	که افتت رخنه ای در دام  تا صیاد می آید
نصیحت می کنندم دوستان، ای غم بیا و تو	به خاشاک من آتش زن، که این جا باد می آید
نمی آید ز پرویز استماعش، ورنه شیرین را	ز سر تا پا صدای نالهٔ فرهاد می آید
همانا دیده عرفی عزتی زان دلفریب امشب	که می آید ز بزمش  باز،  خوش دلشاد می آید
