ببوستان می گل بوی لاله گون مستان	مگر ز دست سمن عارضان پردستان
جهان ز عمر تو چون داد خویش می گیرد	تو نیز کام دل از لذت جهان بستان
کنونکه فصل بهاران رسید و موسم گل	خوشا نواحی یزد و نسیم اهرستان
چه نکهتست مگر بوی دوستانست این	چه منزلست مگر طرف بوستانست آن
منم جدا شده از یار و منقطع ز دیار	چو بلبلان چمن دور مانده از بستان
سفر گزیدم و بسیار خون دل خوردم	چودر مصیبت سهراب رستم دستان
باختیار کسی هرگز اختیار کند	جرون و تشنگی و باد گرم و تابستان
مکن ملامت خواجو که عاقلان نکنند	ز بیم حکم قضا اعتراض برمستان
