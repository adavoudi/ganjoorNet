عسی الکرب الّذی امسیت فیه	یکون ورائه فرج قریب‌
با دل گفتم که هیچ اندیشه مدار	بگشاید کار ما گشاینده کار
جعلت طریقی علی بابکم	و ما کان بابکم لی طریقا
دور باش از صحبت خود پرور عادت پرست	بوسه بر خاک کف پای ز خود بیزار زن‌
بادی که ز کوی عشق تو بر خیزد	از خاک جفا صورت مهر انگیزد
آبی که ز چشم من فراقت ریزد	هر ساعتم آتشی بسر بر ریزد
در شهر، دلم بدان گراید صنما	کو، قصّه عشق تو سراید صنما
تنها خورد این دل غم و تنها کشدا	گردون نکشد آنچ دل ما کشدا
ماها، بکدام آسمانت جویم	سروا، بکدام بوستانت جویم‌
هر درد که زین دلم قدم بر گیرد	دردی دگرش بجای در بر گیرد
زان با هر درد صحبت از سر گیرد	کاتش چو رسد بسوخته در گیرد
