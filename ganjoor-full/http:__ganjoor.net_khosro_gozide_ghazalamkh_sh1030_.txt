عشاق دل غمزده را شاد نخواهند	خوبان تن ویران شده آباد نخواهند
آنان که به سر رشته زلفی برسیدند	گردن ز چنان سلسله آزاد نخواهند
قومی که حق صحبت مجبوب شناسند	در جور بمیرند و ز کس داد نخواهند
گویند «چرا سوی گل و مل نگرانی »؟	این بی غمی است از من ناشاد نخواهند
در دام تو مردیم، و به روی تو نگفتیم	کازادی گنجشک ز صیاد نخواهند
از باد همین بوی تو آید که برد جان	آن گل که چو رویت بود از باد نخواهند
خسرو، ز دل خویش مجو حرف سلامت	کاین قصه شیرینست ز فرهاد نخواهند
